<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Dveře">
    <meta name="apple-mobile-web-app-capable" content="yes">
    <title>Dveře</title>
    <link rel="stylesheet" href="./style/style.min.css" media="screen" integrity="sha256-1cpg/RYkJEcZJuKsZ8cbs3M2r9kOplEXHcv5iqCbmLE=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Martin Němec: Vana s výhledem">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Vana s výhledem">
    <meta property="og:title" content="Vana s výhledem">
    <meta property="og:type" content="book">
    <meta property="og:book:author" content="Martin Němec">
    <meta property="twitter:title" content="Martin Němec: Vana s výhledem">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./vana_s_vyhledem_011.html">
    <link rel="next" href="./vana_s_vyhledem_013.html">
    <meta name="nb-order" content="8">
    <link rel="self" href="vana_s_vyhledem_012.html">
    <meta name="nb-identifier" content="nemec-vana-s-vyhledem-4bb53f7">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3126" data-nb-chars="19080">
    <nav role="doc-toc">
      <ul class="plain section">
        <li><a href="vana_s_vyhledem_005.html">Věnování</a></li>
        <li><a href="vana_s_vyhledem_006.html">Poděkování</a></li>
        <li><a href="vana_s_vyhledem_007.html">Citát</a></li>
        <li><a href="vana_s_vyhledem_008.html">Anděl</a></li>
        <li><a href="vana_s_vyhledem_009.html">Anna samodruhá</a></li>
        <li><a href="vana_s_vyhledem_010.html">Beat sám</a></li>
        <li><a href="vana_s_vyhledem_011.html">Dřez a&nbsp;pěnkavy</a></li>
        <li><a href="vana_s_vyhledem_012.html">Dveře</a></li>
        <li><a href="vana_s_vyhledem_013.html">Hřích</a></li>
        <li><a href="vana_s_vyhledem_014.html">Krabí hrad</a></li>
        <li><a href="vana_s_vyhledem_015.html">Lázně Rotstein</a></li>
        <li><a href="vana_s_vyhledem_016.html">Most</a></li>
        <li><a href="vana_s_vyhledem_017.html">O&nbsp;krvácejícím stromku a&nbsp;barborkách</a></li>
        <li><a href="vana_s_vyhledem_018.html">Raněná rytířka</a></li>
        <li><a href="vana_s_vyhledem_019.html">Rock and roller</a></li>
        <li><a href="vana_s_vyhledem_020.html">Salon v&nbsp;ulici des Moulins</a></li>
        <li><a href="vana_s_vyhledem_021.html">Sulfur s. r. o.</a></li>
        <li><a href="vana_s_vyhledem_022.html">Vana s&nbsp;výhledem</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./vana_s_vyhledem_011.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="5"><span class="idea" data-nb-ref-number="1" id="idea1" data-nb-words="1" data-nb-chars="5">Dveře</span></h1>
        <section>
          <p class="chunk" data-nb-ref-number="2" data-nb-words="96" data-nb-chars="623"><span class="idea" data-nb-ref-number="2" id="idea2" data-nb-words="96" data-nb-chars="623">Dveře. Okované dveře. Hrubé fošny pospojované hrubým kováním, oboje dlouhými léty proměněno bezmála v&nbsp;kámen. Kov a&nbsp;dřevo, uondané věky a&nbsp;s&nbsp;kresbou zelenkavé plísně ve&nbsp;spárách, se&nbsp;spojily v&nbsp;jedno. Dřevo a&nbsp;kov, oboje prorostlé neoddělitelně a&nbsp;trvale. Dřevo nezetlelo a&nbsp;kov nepodlehl rzi. Minerály z&nbsp;vápencových kamenů, které tvoří strop a&nbsp;stěny sklepní místnosti, se&nbsp;vsákly do&nbsp;pórů dubových prken a&nbsp;pokryly ochrannou vrstvou železné kování. Věkem zohavené i&nbsp;zkrásnělé dveře se&nbsp;staly pevnějšími, než kdysi bývaly, a&nbsp;kůže patiny, kterou je&nbsp;potáhly nesčetné roky, jim dodala vzezření i&nbsp;podstatu nesmírné a&nbsp;soustředěné odolnosti.</span></p>
          <p class="chunk" data-nb-ref-number="3" data-nb-words="30" data-nb-chars="201"><span class="idea" data-nb-ref-number="3" id="idea3" data-nb-words="30" data-nb-chars="201">Byly zamčené. Proti takovým dveřím by&nbsp;nebylo účelné vyrazit ramenem. A&nbsp;vykopnout je&nbsp;prudce nohou, jak tomu bývá v&nbsp;akčních filmech, by&nbsp;znamenalo obětovat zdravý kotník ve&nbsp;prospěch chorobného sebevědomí.</span></p>
          <p class="chunk" data-nb-ref-number="4" data-nb-words="84" data-nb-chars="553"><span class="idea" data-nb-ref-number="4" id="idea4" data-nb-words="84" data-nb-chars="553">V&nbsp;rámci klišé, jež při setkáních s&nbsp;takovými dveřmi musí být naplněno, jsem zalomcoval nepoddajnou klikou. Skřípěním trucovitého mechanismu bylo narušeno nedůtklivé ticho, které ve&nbsp;sklepě do&nbsp;té&nbsp;chvíle panovalo. I&nbsp;sebemenší vzpomínka na&nbsp;hluk odsud dávno beze zbytku vyprchala. Nadvládu ticha odměřovala již velmi dlouho jen časomíra kapek, dopadajících v&nbsp;pravidelných intervalech do&nbsp;kaluže kdesi v&nbsp;jícnu chodby. Tam vzadu ve&nbsp;tmě temné jako svatební noc pokoutníka. Ve&nbsp;tmě, kterou se&nbsp;nedokázal kloudně probít ani kužel světla z&nbsp;mé baterky, se&nbsp;zvuk ztratil.</span></p>
          <p class="chunk" data-nb-ref-number="5" data-nb-words="50" data-nb-chars="364"><span class="idea" data-nb-ref-number="5" id="idea5" data-nb-words="50" data-nb-chars="364">Zamčené dveře. Na&nbsp;mysl vám samovolně vytanou příběhy zapovězených komnat. Těch třináctých i&nbsp;jiných. Třeba comicsová kresba dr. Fischera, který na&nbsp;popud <em>Jestřába</em> Foglara za&nbsp;jedněmi zamčenými dveřmi ukryl před světem kostlivce Maxmiliána Drápa. Ten přitroublý filatelista zemřel hlubokým žalem, protože omylem spálil nejcennější známku své sbírky&nbsp;– modrého mauritia.</span></p>
          <p class="chunk" data-nb-ref-number="6" data-nb-words="57" data-nb-chars="369"><span class="idea" data-nb-ref-number="6" id="idea6" data-nb-words="57" data-nb-chars="369">Zamčené dveře. Kolik klíčů je&nbsp;zasutých v&nbsp;zásuvkách? Kolik je&nbsp;ztracených potřebných klíčů a&nbsp;kolik nalezených nepotřebných, k&nbsp;nimž nejsou k&nbsp;nalezení dveře? Zástupy klíčů, srocení klíčů a&nbsp;nepřeberná různost klíčních solitérů v&nbsp;bazarech, frcech a&nbsp;v&nbsp;zamčených šuplících, od&nbsp;kterých se&nbsp;ztratil klíč. A&nbsp;pak také klíče od&nbsp;reálných a&nbsp;seriózních dveří po&nbsp;kapsách ztracených lidí…</span></p>
          <p class="chunk" data-nb-ref-number="7" data-nb-words="24" data-nb-chars="181"><span class="idea" data-nb-ref-number="7" id="idea7" data-nb-words="24" data-nb-chars="181">Zamčené dveře. Mohou skrývat poklad, mučírnu, holubí guáno a&nbsp;lyže s&nbsp;kandahárem, bělostné kostry mnichů, stavebnici Merkur, blednoucí fotky, žloutnoucí dopisy i&nbsp;chladnoucí vzpomínky…</span></p>
          <p class="chunk" data-nb-ref-number="8" data-nb-words="36" data-nb-chars="239"><span class="idea" data-nb-ref-number="8" id="idea8" data-nb-words="36" data-nb-chars="239">Taková tajemství unesou jen zamčené dveře půd, oddělující lidské trampoty od&nbsp;nebeských, a&nbsp;zamčené dveře sklepů, které se&nbsp;nacházejí kdesi nevysoko nad Hádovou říší. Sklepy, ve&nbsp;kterých se&nbsp;uhlí po&nbsp;zemřelých sousedech nepozorovaně mění v&nbsp;mour.</span></p>
          <p class="chunk" data-nb-ref-number="9" data-nb-words="19" data-nb-chars="99"><span class="idea" data-nb-ref-number="9" id="idea9" data-nb-words="19" data-nb-chars="99">Mé&nbsp;téměř kamenné dveře byly zamčené ve&nbsp;sklepě. Nikdo je&nbsp;do&nbsp;něj nezamkl, a&nbsp;přece v&nbsp;něm byly zamčené…</span></p>
          <p class="chunk" data-nb-ref-number="10" data-nb-words="37" data-nb-chars="260"><span class="idea" data-nb-ref-number="10" id="idea10" data-nb-words="37" data-nb-chars="260">Jako by&nbsp;dveře našeho tehdejšího sklepa byly pro zamčení zkrátka stvořené. Vůbec nepůsobily dojmem dveří, které byly kdy otevřeny. Nevypadaly jako zařízení, jehož prostřednictvím lze projít z&nbsp;místnosti do&nbsp;místnosti, ať&nbsp;už&nbsp;bude za&nbsp;vedlejší považována kterákoliv.</span></p>
          <p class="chunk" data-nb-ref-number="11" data-nb-words="10" data-nb-chars="55"><span class="idea" data-nb-ref-number="11" id="idea11" data-nb-words="10" data-nb-chars="55">Postál jsem chvíli u&nbsp;těch zamčených dveří a&nbsp;pak odešel.</span></p>
          <h3 id="první-otevření-dveří-sen" class="chunk" data-nb-ref-number="12" data-nb-words="4" data-nb-chars="26"><span class="idea" data-nb-ref-number="12" id="idea12" data-nb-words="4" data-nb-chars="26">První otevření dveří (sen)</span></h3>
          <p class="chunk" data-nb-ref-number="13" data-nb-words="28" data-nb-chars="183"><span class="idea" data-nb-ref-number="13" id="idea13" data-nb-words="28" data-nb-chars="183">Lusknutím prstů se&nbsp;dveře otevřely. Za&nbsp;nimi se&nbsp;prudce rozhrnul těžký závěs a&nbsp;já, doprovázen mužem, který je&nbsp;lusknutím prstů otevřel, jsem vstoupil na&nbsp;ochoz nad středověkým náměstíčkem.</span></p>
          <p class="chunk" data-nb-ref-number="14" data-nb-words="119" data-nb-chars="762"><span class="idea" data-nb-ref-number="14" id="idea14" data-nb-words="119" data-nb-chars="762">Den byl pošmourný jako ilustrace k&nbsp;Andersenovi. Můj teatrálně tajemný průvodce v&nbsp;purpurovém plášti mě&nbsp;opustil, aniž jsem zahlédl jeho tvář. Náměstí, sevřené v&nbsp;kleštích starých domů, bylo zabydleno desítkami lidí. Nejvíc se&nbsp;jich mačkalo kolem zpěváka Richarda M., který rozkročen na&nbsp;sudu v&nbsp;brýlích proti slunci, jež tu&nbsp;nesvítilo, zpíval nezapomenutelnou árii Azazela z&nbsp;opery <em>Mistr a&nbsp;Markéta</em>. Náhlý příval dojetí způsobil, že&nbsp;se&nbsp;zpěvákův hlas ve&nbsp;vypjaté poloze zlomil jako stalaktit a&nbsp;on se&nbsp;rozplakal. Plakal téměř tak pateticky, jako předtím zpíval, dokonce si&nbsp;sundal brýle a&nbsp;otíral si&nbsp;oči do&nbsp;sněhobílého kapesníku. I&nbsp;když mé&nbsp;osobě nevěnoval sebemenší pozornost, měl jsem nutkavý pocit, že&nbsp;příčinou jeho indispozice jsem právě já. Náhle jsem stál těsně vedle něj.</span></p>
          <p class="chunk" data-nb-ref-number="15" data-nb-words="10" data-nb-chars="62"><span class="idea" data-nb-ref-number="15" id="idea15" data-nb-words="10" data-nb-chars="62">„Nic se&nbsp;nestalo! To&nbsp;se&nbsp;stává!“ vyhrkl jsem soucitný protimluv.</span></p>
          <p class="chunk" data-nb-ref-number="16" data-nb-words="67" data-nb-chars="445"><span class="idea" data-nb-ref-number="16" id="idea16" data-nb-words="67" data-nb-chars="445">„Tiše, prosím!“ okřikl mě&nbsp;šeptem rozcuchaný vousáč sedící na&nbsp;jedné z&nbsp;lavic a&nbsp;několik dalších posluchačů se&nbsp;přidalo s&nbsp;výmluvným gestem ukazováku vztyčeného před ústy. Zpěvák se&nbsp;vzchopil, věnoval mi&nbsp;znechucený pohled s&nbsp;autogramem a&nbsp;pokračoval v&nbsp;produkci. Jeho pěvecký kolaps sklidil uznalý potlesk a&nbsp;já jsem pochopil, že&nbsp;byl nedílnou součástí představení. Omluvně jsem pokrčil rameny k&nbsp;jeho apoštolsky naladěným posluchačům a&nbsp;vydal se&nbsp;svou cestou.</span></p>
          <p class="chunk" data-nb-ref-number="17" data-nb-words="53" data-nb-chars="368"><span class="idea" data-nb-ref-number="17" id="idea17" data-nb-words="53" data-nb-chars="368">Ta&nbsp;vedla kolem gumové kašny s&nbsp;vřískajícími andílky, kolem hloučku povídavých žen škubajících divoké husy, kolem nemluvných mužů prodávajících součástky do&nbsp;aut, kolem popelnic, do&nbsp;kterých, jak si&nbsp;uvědomuji, se&nbsp;vlastně většinou hází téměř cokoliv kromě popela. Jeden z&nbsp;domů, jejichž průčelí tvořila nepravidelný kruh prostranství, patřil mně. Otevřel jsem dveře a&nbsp;vešel.</span></p>
          <p class="chunk" data-nb-ref-number="18" data-nb-words="121" data-nb-chars="756"><span class="idea" data-nb-ref-number="18" id="idea18" data-nb-words="121" data-nb-chars="756">Můj dům byl zřejmě veřejnou knihovnou. Mezi regály plnými svazků přecházeli tiše mnozí lidé a&nbsp;vybírali si&nbsp;rozvážně knihy, listovali jimi a&nbsp;pak je&nbsp;zase vraceli do&nbsp;polic. Některé tituly mě&nbsp;zneklidňovaly. Mé&nbsp;rozpaky patrně do&nbsp;místnosti vlákaly i&nbsp;spisovatele Jáchyma T., který vstoupil rychlým krokem popuzeného muže. Po&nbsp;chvilce přecházení vzal do&nbsp;rukou knihu v&nbsp;leskle černém přebalu s&nbsp;rudým písmem. Štítil se&nbsp;jí&nbsp;jako skalpu utopence. Chvatně a&nbsp;s&nbsp;jasně deklarovaným odporem ji&nbsp;prolistoval a&nbsp;odhodil na&nbsp;stůl. Nepostřehl ani, že&nbsp;z&nbsp;ní vyklouzl čtvercový lístek s&nbsp;barevným obrázkem. Pak již nevěnoval jediný pohled knize ani mně, i&nbsp;když nebylo pochyb o&nbsp;tom, že&nbsp;pokořující demonstrace byla určena oběma. Znenadání opustil spěšně místnost, dům, město a&nbsp;také můj sen.</span></p>
          <p class="chunk" data-nb-ref-number="19" data-nb-words="108" data-nb-chars="710"><span class="idea" data-nb-ref-number="19" id="idea19" data-nb-words="108" data-nb-chars="710">Rozjitřený neblahou událostí jsem se&nbsp;vydal knížku uklidit. Moji pozornost ale upoutal lístek, který z&nbsp;ní předtím vypadl. Byla to&nbsp;přepůlená taroková karta nejvyšší hodnoty, takzvaný škýz. Věděl jsem, že&nbsp;půlka staré karty přináší nesmírné duchovní poselství. Román Stephena Queena s&nbsp;názvem <em>V&nbsp;popel obrátíš</em>… se&nbsp;zatím s&nbsp;úlevou proměnil v&nbsp;encyklopedii ultralehkých letadel a&nbsp;vznesl se&nbsp;ke&nbsp;stropu. Důležité bylo, že&nbsp;se&nbsp;ke&nbsp;mně magická výzva, kterou ona karta představovala, dostává prostřednictvím knihy pokleslého žánru, a&nbsp;pokládal jsem to&nbsp;za&nbsp;příznačné. Bavil jsem se&nbsp;myšlenkou, jak například z&nbsp;knihy <em>Šest dnů stvoření aneb Světlo světa Beriah</em> vypadává lísteček z&nbsp;čistírny nebo reklama na&nbsp;bezsáčkový vysavač Lucky M3.</span></p>
          <p class="chunk" data-nb-ref-number="20" data-nb-words="18" data-nb-chars="95"><span class="idea" data-nb-ref-number="20" id="idea20" data-nb-words="18" data-nb-chars="95">Za&nbsp;mými zády se&nbsp;ozvalo lusknutí prstů… Pak jsem se&nbsp;probudil ve&nbsp;svém bytě pět pater nad sklepem.</span></p>
          <p class="chunk" data-nb-ref-number="21" data-nb-words="27" data-nb-chars="175"><span class="idea" data-nb-ref-number="21" id="idea21" data-nb-words="27" data-nb-chars="175">Ve&nbsp;sklepě bylo zase ticho a&nbsp;kapky vody, které dopadaly do&nbsp;kaluže kdesi vzadu, kam jsem nedohlédl, ho&nbsp;krájely na&nbsp;nekonečné množství krátkých tich. Tich-tak, tich-tak, tich-tak…</span></p>
          <p class="chunk" data-nb-ref-number="22" data-nb-words="110" data-nb-chars="688"><span class="idea" data-nb-ref-number="22" id="idea22" data-nb-words="110" data-nb-chars="688">Ve&nbsp;čtvrtém patře našeho domu žil a&nbsp;tvořil malíř Jan Slavíček. Při jednom náletu během druhé světové války zde ve&nbsp;sklepě, používaném tehdy jako kryt před britskými bombami, vyryl do&nbsp;omítky sgrafitovou kresbu panoramatu Prahy. Nemaloval již v&nbsp;té době téměř nic jiného než pohledy na&nbsp;Prahu ze&nbsp;svého okna, většinou na&nbsp;objednávku státních úřadů. Ve&nbsp;sklepním šeru pak při světle svíčky rutinně vyšvihl pohled na&nbsp;pražské střechy s&nbsp;dominantou chrámu svatého Mikuláše, jako by&nbsp;se&nbsp;nedíval na&nbsp;šedavé šutry kolem, ale na&nbsp;sluncem zalitou metropoli. Mimochodem, když malíř Slavíček zemřel, byla v&nbsp;jeho bytě objevena čtyři a&nbsp;půl metru hluboká šachta plná prázdných lahví od&nbsp;Don Perignonu… Šťastný chlap!</span></p>
          <p class="chunk" data-nb-ref-number="23" data-nb-words="15" data-nb-chars="85"><span class="idea" data-nb-ref-number="23" id="idea23" data-nb-words="15" data-nb-chars="85">Kolem jeho Prahy jsem došel až&nbsp;ke&nbsp;dveřím. K&nbsp;téměř kamenným dveřím. K&nbsp;zamčeným dveřím.</span></p>
          <h3 id="druhé-otevření-dveří-1967" class="chunk" data-nb-ref-number="24" data-nb-words="4" data-nb-chars="27"><span class="idea" data-nb-ref-number="24" id="idea24" data-nb-words="4" data-nb-chars="27">Druhé otevření dveří (1967)</span></h3>
          <p class="chunk" data-nb-ref-number="25" data-nb-words="162" data-nb-chars="913"><span class="idea" data-nb-ref-number="25" id="idea25" data-nb-words="162" data-nb-chars="913">„Křídou, kterou sem vytáh z&nbsp;kapsy kraťasů, sem začal na&nbsp;dveře kreslit panáka. Jen takovej vobrys panáka. Na&nbsp;dveřích kolem kliky a&nbsp;zámku bylo plno hlubokejch světlejch rejhanců a&nbsp;škrábanců, protože před třema dnama sme se&nbsp;namísto doučováku se&nbsp;spolužákem Jendou Kohoutem pokoušeli o&nbsp;jejich násilný otevření. Teda s&nbsp;kulovým efektem. Jenda měl nejdřív asi deset rezavejch klíčů, sám tomu ale asi moc nevěřil, že&nbsp;budou k&nbsp;něčemu, protože měl taky rezavou kramli. Nešlo to&nbsp;ale ani s&nbsp;klíčema a&nbsp;ani s&nbsp;tou jeho kramlí, i&nbsp;když to&nbsp;ho&nbsp;bavilo mnohem víc. Nešlo to&nbsp;ani se&nbsp;sochorem, kterej sme sem přitáhli z&nbsp;Petřína. Byl to&nbsp;teda takovej kůl, jako si&nbsp;myslim, že&nbsp;by&nbsp;měl vypadat sochor. Dveře se&nbsp;vůbec ani nepohnuly! Ty&nbsp;škrábance na&nbsp;nich se&nbsp;spíš tak jako eště víc zdůraznily, že&nbsp;se&nbsp;hned tak nedaj, jako to&nbsp;bejvá u&nbsp;hrdinů třeba z&nbsp;různejch válek a&nbsp;stejně tak s&nbsp;jejich jizvama. Tak sem se&nbsp;večer před spaním rozhod pro magickej rituál.</span></p>
          <p class="chunk" data-nb-ref-number="26" data-nb-words="95" data-nb-chars="543"><span class="idea" data-nb-ref-number="26" id="idea26" data-nb-words="95" data-nb-chars="543">K&nbsp;němu sem Kohouta nemoh potřebovat, protože je&nbsp;přesvědčenej ateista a&nbsp;vůl a&nbsp;pro můj talent ke&nbsp;kouzlům, čárám a&nbsp;řízenejm zázrakům nikdy neměl pochopení. A&nbsp;to byl u&nbsp;toho na&nbsp;vlastní voči, když sem nechal zmizet toho psa, chudáka pudla Viktora (dodneška visej letáky s&nbsp;jeho fotkou na&nbsp;každým rohu), když sem udělal Vlastě Přenosilový měsíčky nebo když zástupkyně vyblila žábu. No&nbsp;nic, na&nbsp;magii si, sakra, stačim sám, ne? Je&nbsp;to&nbsp;všechno tim, že&nbsp;jeho fotr je&nbsp;stranickej kádr a&nbsp;matka taky mišuge a&nbsp;jeho dědek je&nbsp;bejvalej stranickej kádr a&nbsp;mišuge furt.</span></p>
          <p class="chunk" data-nb-ref-number="27" data-nb-words="104" data-nb-chars="560"><span class="idea" data-nb-ref-number="27" id="idea27" data-nb-words="104" data-nb-chars="560">Tu&nbsp;křídu, mimochodem, sem šlohnul v&nbsp;kostele, protože mi&nbsp;babička řikala, že&nbsp;je&nbsp;svěcená. Ta&nbsp;křída. To&nbsp;mi&nbsp;připadalo magicky dost dobrý. I&nbsp;když trochu zas ne, ale lepší něco než vůbec nic zase, že&nbsp;jo? Zvlášť když sem to&nbsp;zpečetil tím, že&nbsp;sem ji&nbsp;šlohnul v&nbsp;kostele, což je&nbsp;úplně jasný, že&nbsp;se&nbsp;tam nesmí krást vůbec. Natož svěcený věci, ne? Takže to&nbsp;je&nbsp;pro magii v&nbsp;každým případě dost dobrý. Tak sem tou šlohlou křídou nakreslil toho obrysovýho panáka a&nbsp;pak sem už&nbsp;jen mumlal svý zaříkávadlo. Ale to&nbsp;zaříkávadlo vám říct nemůžu. To&nbsp;je&nbsp;snad jasný, to&nbsp;bych byl na&nbsp;hlavu…!</span></p>
          <p class="chunk" data-nb-ref-number="28" data-nb-words="47" data-nb-chars="246"><span class="idea" data-nb-ref-number="28" id="idea28" data-nb-words="47" data-nb-chars="246">Pak sem panákovi nakapal do&nbsp;míst, kde měl hlavu a&nbsp;srdce, svou magickou tinkturu. V&nbsp;mojí magický tinktuře sou teda různý věci. Od&nbsp;věcí, co&nbsp;bych vám moh říct, ale nic by&nbsp;vám neříkaly, až&nbsp;po&nbsp;věci, který vám říct nemůžu, protože to&nbsp;bych byl na&nbsp;hlavu.</span></p>
          <p class="chunk" data-nb-ref-number="29" data-nb-words="50" data-nb-chars="281"><span class="idea" data-nb-ref-number="29" id="idea29" data-nb-words="50" data-nb-chars="281">No, vlastně to&nbsp;šlo všecko jako po&nbsp;másle. Protože i&nbsp;když to&nbsp;Honza Kohoutů nechápe, tak já&nbsp;prostě tyhle věci mám vod přírody po&nbsp;svým pradědovi, kterej byl mediánem a&nbsp;uměl mluvit jako Hitler nebo jako jeho nebožka prababička (ne Hitlerova!), když byl v&nbsp;transu. I&nbsp;když to&nbsp;taky nechápu.</span></p>
          <p class="chunk" data-nb-ref-number="30" data-nb-words="130" data-nb-chars="676"><span class="idea" data-nb-ref-number="30" id="idea30" data-nb-words="130" data-nb-chars="676">Nakreslenej panák se&nbsp;celej roztřás a&nbsp;potom votevřel voči. Já&nbsp;mu&nbsp;načmáral jen takový čárky a&nbsp;teď na&nbsp;mě&nbsp;kulil voči veliký jako blázen. Jako by&nbsp;právě tlačil na&nbsp;ranči dvojitý vé&nbsp;cé. A&nbsp;pak se&nbsp;z&nbsp;toho třesení tak jako příšerně začal kroutit a&nbsp;koulel těma vočima, až&nbsp;to&nbsp;bylo docela strašidelný, a&nbsp;z&nbsp;těch křídovejch vočí mu&nbsp;tekly kreslený slzy. A&nbsp;pak se&nbsp;strašnou námahou, co&nbsp;byla na&nbsp;něm vidět, odtrhnul od&nbsp;dveří ruku a&nbsp;ukázal si&nbsp;na&nbsp;pusu. Já&nbsp;sem myslel, že&nbsp;mně chce jako něco říct a&nbsp;že sem mu&nbsp;blbě nakreslil pusu (taky jen takovou čárku), tak sem k&nbsp;němu napřáhnul ruku s&nbsp;křídou, že&nbsp;to&nbsp;jako opravím, ale on&nbsp;začal strašně rychle vrtět hlavou jako že&nbsp;ne, až&nbsp;se&nbsp;z&nbsp;něj prášil křídovej prach.</span></p>
          <p class="chunk" data-nb-ref-number="31" data-nb-words="65" data-nb-chars="374"><span class="idea" data-nb-ref-number="31" id="idea31" data-nb-words="65" data-nb-chars="374">‚Démone, otevři mi&nbsp;poslušně dveře!‘ řek sem takovým hlubokým, ale krapet rozklepaným hlasem. Kříďák se&nbsp;přestal třást, ukázal na&nbsp;mě&nbsp;prstem, až&nbsp;se&nbsp;dotknul mýho trička a&nbsp;nechal na&nbsp;něm bílou tečku, a&nbsp;pak pomalu otevřel pusu. Bylo to&nbsp;dost hnusný, protože bylo v&nbsp;tý jeho puse úplný černo, větší než v&nbsp;celým černým sklepě kolem. A&nbsp;pak řek takovým dutým dveřním hlasem: ‚Ty otevři!‘</span></p>
          <p class="chunk" data-nb-ref-number="32" data-nb-words="109" data-nb-chars="594"><span class="idea" data-nb-ref-number="32" id="idea32" data-nb-words="109" data-nb-chars="594">Najednou mě&nbsp;začal pekelně brnět ukazovák pravý ruky, posvítil sem na&nbsp;něj baterkou a&nbsp;fakt sem se&nbsp;pěkně vyjevil, protože ten můj prst byl zčernalej a&nbsp;ňákej divnej. Když to&nbsp;už&nbsp;nešlo vydržet, tak sem zasyčel a&nbsp;vypadla mi&nbsp;baterka. A&nbsp;vtom se&nbsp;ten prst začal úplně měnit. Baterka se&nbsp;naštěstí nerozbila a&nbsp;svítila teď na&nbsp;dveře s&nbsp;panákem. I&nbsp;přes tu&nbsp;příšernou bolest sem si&nbsp;všimnul, že&nbsp;kříďák vypadá zas tak, jako když sem ho&nbsp;zrovna nakreslil. Můj prst zatím trochu zakřupal, protáh se&nbsp;a&nbsp;zhubnul až&nbsp;na&nbsp;kost, pak z&nbsp;něj na&nbsp;konci něco vyrostlo a&nbsp;já zjistil, že&nbsp;mám místo ukazováku narostlej klíč. Došlo mi&nbsp;to!</span></p>
          <p class="chunk" data-nb-ref-number="33" data-nb-words="26" data-nb-chars="148"><span class="idea" data-nb-ref-number="33" id="idea33" data-nb-words="26" data-nb-chars="148">Sebral sem baterku a&nbsp;strčil ten klíčoprst do&nbsp;zámku. Ani sem s&nbsp;nim nemusel otočit a&nbsp;dveře se&nbsp;hned votevřely dokořán. Sklep byl najednou plnej světla.</span></p>
          <p class="chunk" data-nb-ref-number="34" data-nb-words="13" data-nb-chars="68"><span class="idea" data-nb-ref-number="34" id="idea34" data-nb-words="13" data-nb-chars="68">Co&nbsp;všechno bylo vevnitř, vám ale neřeknu, to&nbsp;bych byl na&nbsp;hlavu, ne?“</span></p>
          <p class="chunk" data-nb-ref-number="35" data-nb-words="61" data-nb-chars="364"><span class="idea" data-nb-ref-number="35" id="idea35" data-nb-words="61" data-nb-chars="364">Vzpomínka je&nbsp;i&nbsp;po čtyřiceti letech tak živá. Živá? Ne, je&nbsp;vlastně neskutečná! Neskutečná jako můj nedávný sen. Zamčené a&nbsp;téměř kamenné dveře se&nbsp;opět neodbytně dobývají do&nbsp;mé&nbsp;hlavy, stávají se&nbsp;její zamčenou součástí, jejím tajemstvím! Oddělují v&nbsp;ní racionální svět od&nbsp;toho druhého a&nbsp;vlastně oddělují část mé&nbsp;hlavy od&nbsp;druhé části mé&nbsp;hlavy, mne samého ode mne samého.</span></p>
          <p class="chunk" data-nb-ref-number="36" data-nb-words="43" data-nb-chars="246"><span class="idea" data-nb-ref-number="36" id="idea36" data-nb-words="43" data-nb-chars="246">Před lety se&nbsp;za&nbsp;ty&nbsp;dveře v&nbsp;nestřeženém okamžiku ukrylo i&nbsp;mé dětství s&nbsp;rozesmátou partou strýčků, tet, kokršpanělů a&nbsp;rovnátek, lopuchových lesů a&nbsp;otlučených angličáků. Stejně jako mnozí z&nbsp;nás mám v&nbsp;sobě šerý sklep a&nbsp;v&nbsp;něm jako bonus zamčené dveře.</span></p>
          <p class="chunk" data-nb-ref-number="37" data-nb-words="45" data-nb-chars="283"><span class="idea" data-nb-ref-number="37" id="idea37" data-nb-words="45" data-nb-chars="283">Shlížím z&nbsp;okna v&nbsp;pátém patře na&nbsp;Slavíčkovu Prahu vylepšenou nyní o&nbsp;bizarní stavbu žižkovské vysílací věže, která je&nbsp;líbezná jako falus robota. Z&nbsp;dálky je&nbsp;hnusná, zblízka nádherná, myslím. Po&nbsp;věži lezou třímetrová nemluvňata bez obličejů od&nbsp;sochaře Davida Č., která jsou rovněž černá.</span></p>
          <p class="chunk" data-nb-ref-number="38" data-nb-words="87" data-nb-chars="546"><span class="idea" data-nb-ref-number="38" id="idea38" data-nb-words="87" data-nb-chars="546">Hledím z&nbsp;okna na&nbsp;to&nbsp;podivné město. Část jeho vážnosti a&nbsp;hloubky byla bez milosti a&nbsp;bez soudu postřílena fotoaparáty turistů a&nbsp;zpustošena stánkaři s&nbsp;ruskými matrjoškami, z&nbsp;nichž větší mají v&nbsp;sobě menší a&nbsp;ty jsou zase schránkou pro jiné, ukrývající v&nbsp;sobě další, které jsou samozřejmě budoucími matkami dřevěných panenek obsahujících duté figurky, v&nbsp;nichž naleznete jejich totožné menší kolegyně. Jsou jako trojští koně, uvnitř kterých číhají armády vetřelců. Až&nbsp;se&nbsp;za&nbsp;noci ta&nbsp;vojska vyplíží ze&nbsp;svých úkrytů, pak uchvátí a&nbsp;zaplaví nepozornou Prahu.</span></p>
          <p class="chunk" data-nb-ref-number="39" data-nb-words="21" data-nb-chars="151"><span class="idea" data-nb-ref-number="39" id="idea39" data-nb-words="21" data-nb-chars="151">Tvář mého města je&nbsp;pokrytá slupkou pestrobarevných fasád, reklamních cedulí a&nbsp;pitoreskních cingrlat jako varietní komik šminkami. Nebo spíš jako děvka.</span></p>
          <p class="chunk" data-nb-ref-number="40" data-nb-words="14" data-nb-chars="76"><span class="idea" data-nb-ref-number="40" id="idea40" data-nb-words="14" data-nb-chars="76">Dívám se&nbsp;z&nbsp;otevřeného okna bytu, kde jsem žil tolik let. Naposledy se&nbsp;dívám…</span></p>
          <p class="chunk" data-nb-ref-number="41" data-nb-words="115" data-nb-chars="705"><span class="idea" data-nb-ref-number="41" id="idea41" data-nb-words="115" data-nb-chars="705">Od&nbsp;Petřína zavál chladný vítr a&nbsp;já po&nbsp;krátkém zápase s&nbsp;ním zavírám okno. Nákladní auto je&nbsp;již naplněno nábytkem, obrazy, krabicemi od&nbsp;banánů s&nbsp;drobnými předměty, srolovanými koberci, balíky mých drahých knih (včetně těch s&nbsp;leskle černými obaly) a&nbsp;v&nbsp;ručnících i&nbsp;dekách zabalenými lustry. Po&nbsp;nich na&nbsp;stropech pokojů zůstaly jen černé pokroucené dráty. Zbyla jen okna bez záclon s&nbsp;výřezy města a&nbsp;prázdné parkety podlah. Na&nbsp;místech, kde bývaly koberce, jsou parkety světlejší. Zůstal ve&nbsp;dne neslyšitelný šepot příbuzných, kteří tu&nbsp;se&nbsp;mnou bývali a&nbsp;už nejsou vůbec, pláč uspávaných dětí, které už&nbsp;nejsou dětmi, a&nbsp;rychlý dech dívky kacířsky deflorované v&nbsp;posteli mých rodičů. Ani si&nbsp;už&nbsp;nevzpomenu na&nbsp;její jméno.</span></p>
          <p class="chunk" data-nb-ref-number="42" data-nb-words="93" data-nb-chars="548"><span class="idea" data-nb-ref-number="42" id="idea42" data-nb-words="93" data-nb-chars="548">A&nbsp;zbyl tu&nbsp;klíč! Byl nechtěně a&nbsp;neočekávaně vypuštěn během stěhování jako kouzelný džin, když modrá secesní váza s&nbsp;rusalkami padla na&nbsp;zem a&nbsp;roztříštila se. Milovaná nádoba se&nbsp;rozdělila na&nbsp;několik samostatných mořských vil a&nbsp;mezi nimi ležel klíč. Kdo, a&nbsp;hlavně proč jej ukryl právě sem, se&nbsp;už&nbsp;nedovím. Ke&nbsp;klíči je&nbsp;přivázán štítek tvrdého papíru s&nbsp;nápisem, při jehož přečtení se&nbsp;mi&nbsp;rozbušilo srdce. Ozdobným písmem mého dědy a&nbsp;vybledlým inkoustem je&nbsp;na&nbsp;té&nbsp;cedulce napsáno: SKLEP. Teď v&nbsp;kapse mého saka pálí jako… Jako klíč od&nbsp;nikdy neodemčených dveří.</span></p>
          <p class="chunk" data-nb-ref-number="43" data-nb-words="28" data-nb-chars="172"><span class="idea" data-nb-ref-number="43" id="idea43" data-nb-words="28" data-nb-chars="172">Stěhováci obdrželi peníze na&nbsp;pivo a&nbsp;já půl hodiny na&nbsp;svou poslední výpravu do&nbsp;gotického podzemí našeho domu. Na&nbsp;výpravu, která nemá být snem ani horečnou vzpomínkou dítěte.</span></p>
          <h3 id="třetí-otevření-dveří-dnes" class="chunk" data-nb-ref-number="44" data-nb-words="4" data-nb-chars="27"><span class="idea" data-nb-ref-number="44" id="idea44" data-nb-words="4" data-nb-chars="27">Třetí otevření dveří (dnes)</span></h3>
          <p class="chunk" data-nb-ref-number="45" data-nb-words="67" data-nb-chars="398"><span class="idea" data-nb-ref-number="45" id="idea45" data-nb-words="67" data-nb-chars="398">Nebyl jsem tu&nbsp;dlouho. Celý prostor sklepa se&nbsp;mi&nbsp;zdá mnohem menší a&nbsp;méně tajemný než ve&nbsp;vzpomínkách. Hned za&nbsp;dveřmi sfouknu zapalovač a&nbsp;otáčím vypínačem. Nemohu se&nbsp;rozpomenout, jestli tu&nbsp;dřív na&nbsp;stropě byla ta&nbsp;pletivem chráněná světla a&nbsp;pouze jsem je&nbsp;v&nbsp;rámci dobrodružství ignoroval nebo na&nbsp;ně&nbsp;zapomněl. Světlo je&nbsp;tu&nbsp;sice nanicovaté, ale vidět je&nbsp;vlastně do&nbsp;všech koutů. Žárovky vydávají hmyzí zvuk.</span></p>
          <p class="chunk" data-nb-ref-number="46" data-nb-words="43" data-nb-chars="284"><span class="idea" data-nb-ref-number="46" id="idea46" data-nb-words="43" data-nb-chars="284">Přicházím ke&nbsp;Slavíčkovu sgrafitu a&nbsp;žasnu nad mírou jeho zničení. Praha vypadá jako Drážďany v&nbsp;roce 1945 a&nbsp;mezi jehlovitou věží sv. Tomáše a&nbsp;dvojvěžím mikulášského chrámu chybí omítka s&nbsp;kresbou úplně. Portrét architektury tu&nbsp;je&nbsp;nahrazen pavučinou s&nbsp;mocným černým architektem uprostřed.</span></p>
          <p class="chunk" data-nb-ref-number="47" data-nb-words="11" data-nb-chars="76"><span class="idea" data-nb-ref-number="47" id="idea47" data-nb-words="11" data-nb-chars="76">Hnán arachnofobií a&nbsp;zvědavostí pokračuji dál do&nbsp;sklepních prostor ke&nbsp;dveřím.</span></p>
          <p class="chunk" data-nb-ref-number="48" data-nb-words="74" data-nb-chars="462"><span class="idea" data-nb-ref-number="48" id="idea48" data-nb-words="74" data-nb-chars="462">Dveře! Nezklamaly. Jsou stále fascinující, mohutné, neměnné a&nbsp;neúplatné. Po&nbsp;desítkách let našeho podivuhodného soupeření se&nbsp;cítím vlastnictvím klíče, který držím ve&nbsp;zpocené dlani, trapně zvýhodněn. Připadá mi&nbsp;to&nbsp;vůči dveřím nefér. Cítím se&nbsp;jako boxer nastupující do&nbsp;ringu proti rovnému soupeři s&nbsp;injekcí anabolik v&nbsp;krvi a&nbsp;podkovou v&nbsp;pravé rukavici. Přece ke&nbsp;dveřím jen tak nepřijdu a&nbsp;neodemknu je? A&nbsp;chci vědět a&nbsp;vidět, co&nbsp;je&nbsp;za&nbsp;nimi? Neleknu se? Nebudu zklamán?</span></p>
          <p class="chunk" data-nb-ref-number="49" data-nb-words="28" data-nb-chars="163"><span class="idea" data-nb-ref-number="49" id="idea49" data-nb-words="28" data-nb-chars="163">Ocitám se&nbsp;v&nbsp;pochybách. Stojím v&nbsp;tichu tohoto světa bez slunce a&nbsp;naslouchám povědomému zvuku. Z&nbsp;kouta za&nbsp;rohem sem doléhá pravidelné kapání. Kap, kap… Drolí se&nbsp;čas.</span></p>
          <p class="chunk" data-nb-ref-number="50" data-nb-words="52" data-nb-chars="319"><span class="idea" data-nb-ref-number="50" id="idea50" data-nb-words="52" data-nb-chars="319">S&nbsp;každou kapkou se&nbsp;po&nbsp;léta prohlubovaly mé&nbsp;vrásky, s&nbsp;každou kapkou odumírala buňka mého organismu, já&nbsp;se&nbsp;vzdaloval narození a&nbsp;pádloval zvolna ke&nbsp;druhému břehu. Žil jsem pět pater nad orlojem, který spravedlivě a&nbsp;neúprosně odměřoval čas. Můj soukromý čas v&nbsp;tomto domě, na&nbsp;tomto světě, můj privátní čas před vystěhováním…</span></p>
          <p class="chunk" data-nb-ref-number="51" data-nb-words="15" data-nb-chars="88"><span class="idea" data-nb-ref-number="51" id="idea51" data-nb-words="15" data-nb-chars="88">Dívám se&nbsp;na&nbsp;hodinky. Stěhováci v&nbsp;hospodě U&nbsp;Černého vola patrně právě dopíjejí pivo… Teď!</span></p>
          <p class="chunk" data-nb-ref-number="52" data-nb-words="50" data-nb-chars="296"><span class="idea" data-nb-ref-number="52" id="idea52" data-nb-words="50" data-nb-chars="296">S&nbsp;dvojakým pocitem nutkání a&nbsp;studu vsunuji klíč do&nbsp;zámku. Je&nbsp;nepoddajný, ne&nbsp;však nehybný. Oběma rukama třímám hrubě kované oko klíče a&nbsp;kroutím jím vlevo i&nbsp;vpravo. Kolena se&nbsp;mi&nbsp;třesou a&nbsp;čelo mám i&nbsp;přes okolní chlad orosené. Zachvacuje mě&nbsp;vzrušení hraničící s&nbsp;panikou jako při nechtěném voyeurství.</span></p>
          <p class="chunk" data-nb-ref-number="53" data-nb-words="67" data-nb-chars="435"><span class="idea" data-nb-ref-number="53" id="idea53" data-nb-words="67" data-nb-chars="435">A&nbsp;náhle cítím, že&nbsp;se&nbsp;mechanismus neochotně podvoluje mé&nbsp;námaze. Ozývá se&nbsp;zvuk, který bych nikdy nepovažoval za&nbsp;odemčení zámku. Je&nbsp;v&nbsp;něm cosi živočišného. Nějaké zvířecí podrážděné a&nbsp;zároveň rezignované zavytí. Je&nbsp;to&nbsp;jako odfrknutí býka smrtelně zasaženého kopím pikadora, jako když něčemu šlápnete na&nbsp;ocas. Jako vzdech Goliáše, který s&nbsp;úžasem klesá pod ranou z&nbsp;praku, jako sten prostitutky zaskočené nenadálým orgasmem v&nbsp;pracovní době…</span></p>
          <p class="chunk" data-nb-ref-number="54" data-nb-words="26" data-nb-chars="173"><span class="idea" data-nb-ref-number="54" id="idea54" data-nb-words="26" data-nb-chars="173">Otáčím dvakrát klíčem, pak uchopím strupovitou kliku dveří a&nbsp;otevírám je. Překvapivě snadno a&nbsp;s&nbsp;jakousi poraženeckou ochotou se&nbsp;rozletěly dokořán. Zírám do&nbsp;prostoru za&nbsp;nimi…</span></p>
          <p class="chunk" data-nb-ref-number="55" data-nb-words="130" data-nb-chars="777"><span class="idea" data-nb-ref-number="55" id="idea55" data-nb-words="130" data-nb-chars="777">A&nbsp;náhle se&nbsp;někdo začne smát. Smích se&nbsp;neustále zesiluje a&nbsp;násobí, jako by&nbsp;prýštil ze&nbsp;všech koutů sklepa. Odráží se&nbsp;od&nbsp;stěn a&nbsp;trhá ticho na&nbsp;cucky. Je&nbsp;to&nbsp;můj vlastní smích. Takový druh nechtěného smíchu, který nás zachvacuje v&nbsp;krematoriích, v&nbsp;aulách vysokých škol, na&nbsp;koncertech komorní hudby a&nbsp;při udílení státních vyznamenání. Smích, který se&nbsp;nás snaží osvobodit proti naší vůli; neodbytný jako opilý spolužák z&nbsp;devítiletky a&nbsp;ovladatelný asi jako sjetý Jim Morrison nebo rozvodněný Nil. Přestávám se&nbsp;smát a&nbsp;trochu provinile se&nbsp;nořím do&nbsp;původního ticha. Naposledy letmo pohlížím za&nbsp;otevřené dveře. Jsou za&nbsp;nimi jen další dveře, tentokrát ocelové, se&nbsp;zámkem na&nbsp;patentní klíč, nudné a&nbsp;strohé, natřené šedým emailem a&nbsp;opatřené bílým šablonovým nápisem: SKLAD C. O. 7591 / X&nbsp;– Z&nbsp;II.</span></p>
          <p class="chunk" data-nb-ref-number="56" data-nb-words="38" data-nb-chars="252"><span class="idea" data-nb-ref-number="56" id="idea56" data-nb-words="38" data-nb-chars="252">Zapomenutý cípek mého vlastního smíchu se&nbsp;odráží od&nbsp;nejzazší stěny sklepa a&nbsp;vrací se&nbsp;mi&nbsp;jako zlomyslná pointa, jako vulgární bumerang. Otáčím se&nbsp;a&nbsp;odcházím téměř lhostejně k&nbsp;východu. Venku dlouze troubí klakson nákladního auta se&nbsp;zamračenými stěhováky.</span></p>
          <p class="chunk" data-nb-ref-number="57" data-nb-words="16" data-nb-chars="89"><span class="idea" data-nb-ref-number="57" id="idea57" data-nb-words="16" data-nb-chars="89">Klíč jsem nechal v&nbsp;zámku a&nbsp;dveře, téměř kamenné dveře, dokořán. Už&nbsp;se&nbsp;sem nikdy nevrátím.</span></p>
          <p class="chunk" data-nb-ref-number="58" data-nb-words="33" data-nb-chars="192"><span class="idea" data-nb-ref-number="58" id="idea58" data-nb-words="33" data-nb-chars="192">Po&nbsp;mém odchodu ze&nbsp;sklepa nastalo ticho. Ne&nbsp;to, které jsem slyšel a&nbsp;mylně ho&nbsp;považoval za&nbsp;absolutní. Tohle ticho má&nbsp;svůj výhružný hlas; mohutný a&nbsp;nelidský. Voda v&nbsp;odlehlé chodbě přestala kapat…</span></p>
          <p class="chunk" data-nb-ref-number="59" data-nb-words="36" data-nb-chars="224"><span class="idea" data-nb-ref-number="59" id="idea59" data-nb-words="36" data-nb-chars="224">Dlouho se&nbsp;nic nedělo a&nbsp;pak se&nbsp;s&nbsp;obrovským zaduněním dveře zabouchly. Z&nbsp;okapu protějšího domu U&nbsp;Bílé koule, která dávno zčernala kyselými dešti, vzlétlo k&nbsp;obloze hejno holubů. Dveře se&nbsp;pomalu, ale kategoricky zamkly. Zevnitř…</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./vana_s_vyhledem_013.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>