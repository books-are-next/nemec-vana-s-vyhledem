<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>vana_s_vyhledem-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="vana_s_vyhledem-8" xml:lang="cs-CZ">
		<div class="_idGenObjectStyleOverride-1">
			<p id="_idParaDest-9" class="MLP_uroven2_kapitola ParaOverride-5">Hřích</p>
			<p class="MLP_text_uprostred_-B- ParaOverride-6">(zkouška divade<a id="_idTextAnchor000"></a>lní hry neznámého autora)</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Markéta</span>:</p>
			<p class="MLP_text_bez1radku">„Řekněte mi, vážený Mistře, co je to hřích? Myslím, že jste jej poznal během svého života dokonale.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Mistr </span><span class="MLP_znak_kurziva_11b">(se smíchem)</span>: </p>
			<p class="MLP_text_bez1radku">„Poznal, milá Markéto. Důkladně, či alespoň dost kladně, zápory jsem v&#160;něm nehledal. Hřích není nápoj, kterým žízeň hasím, on je žízeň sama. Pohříchu jsem své hříšnosti nikdy nelitoval. Vždyť je to privilej, ne kratochvíle pro každého. Můj přítel Machen v&#160;jedné své knize napsal asi toto: ‚Hřích sídlí ve vůli proniknout zakázaným způsobem do jiné a&#160;vyšší sféry. Pak pochopíte, proč je tak vzácný.‘ A&#160;v&#160;jiné části toho textu píše něco v&#160;tom smyslu, že hřích je hluboce proti přírodě. Slyšíte? <span class="MLP_znak_kurziva_11b">Hluboce!</span> To je to důležité slovo!“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Markéta</span>:</p>
			<p class="MLP_text_bez1radku">„Mluvíte o&#160;hříchu jako o&#160;lásce! V&#160;té je také, troufám si říci, nejdůležitější hloubka.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Mistr</span> <span class="MLP_znak_kurziva_11b">(ironicky)</span>: </p>
			<p class="MLP_text_bez1radku">„A&#160;má snad být láska široká?“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Markéta</span> <span class="MLP_znak_kurziva_11b">(zlomyslně)</span>:</p>
			<p class="MLP_text_bez1radku">„Míníte svou neblahou náklonnost ke kulinářskému umění?“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Mistr </span><span class="MLP_znak_kurziva_11b">(rozesměje se)</span>:</p>
			<p class="MLP_text_bez1radku">„Tak, tak. Na jemnost mého plátna se jiná záplata nehodila. Přesto vás zklamu. Má láska ke skvělým pokrmům je hluboká, to jen já jsem díky ní teď široký.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Markéta</span> <span class="MLP_znak_kurziva_11b">(také se smíchem)</span>:</p>
			<p class="MLP_text_bez1radku">„Nechtěla jsem vás, pane, vaší šířkou přivést do úzkých! A&#160;teď se zeptám vážně, vážený. Je láska vůbec kladnou institucí, když mnohým z&#160;těch, kteří ji užívali, připravila samou trýzeň? Jsme jen můry, které vábí její stravující plamen?“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Mistr</span>: </p>
			<p class="MLP_text_bez1radku">„Ano, láska je <a id="_idTextAnchor001"></a>ve své podstatě stravující! A&#160;jak jste říkala, bývá i&#160;hluboká. Slyšel snad někdo, že by byla vysoká? Snaží se dosáhnout k&#160;nebi? Má-li být hluboká, zdá se, že roste někam dolů. O&#160;tom, kam směřuje, nemám pochybnosti.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Markéta</span>:</p>
			<p class="MLP_text_bez1radku">„Pekelná lásk<a id="_idTextAnchor002"></a>a? To je zapeklité, pane. Myslíte tedy, že láska má v&#160;záhlaví záporné znaménko?“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Mistr</span>:</p>
			<p class="MLP_text_bez1radku ParaOverride-1">„Je kyselina zlá<a id="_idTextAnchor003"></a>? Kyselinou byl vyleptán filigránský dekor na vázičce, která zdobí můj sekretář, a&#160;také v&#160;ní lze beze zbytku rozpustit studenta teologie…“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Markéta</span> <span class="MLP_znak_kurziva_11b">(se smíchem)</span>: </p>
			<p class="MLP_text_bez1radku">„Jako by z&#160;vaší odpovědi vanula neskrývaná sympatie ke sklářskému umění…?“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Mistr</span> <span class="MLP_znak_kurziva_11b">(žertem)</span>:</p>
			<p class="MLP_text_bez1radku">„Pravdou je, že teologií si příbytek nekrášlím.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Markéta</span>:</p>
			<p class="MLP_text_bez1radku">„Poněkud jste se ale vyhnul mé otázce, milý pane! Byla více všetečná než filozofická, a&#160;byla-li vedena touhou, nebyla to jen touha po vědění! Nepřísluší snad učenci na jasnou otázku odpovědět zpříma?“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Mistr</span>:</p>
			<p class="MLP_text_bez1radku">„Chcete mě rozesmát, mé dítě? Jasné otázky nejsou u&#160;mne vítanými hosty a&#160;přímé odpovědi tu azyl nenajdou nikdy. Nemám s&#160;nimi slitování! Zajděte do kostela, na tržiště, na ples s&#160;dámskou volenkou, toužíte-li po rovnicích o&#160;dvou známých: Bůh&#160;– věřící. Má dáti&#160;– dal. Ano, miluji valčík&#160;– ne, tlačí mne střevíce.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Markéta</span> <span class="MLP_znak_kurziva_11b">(příkře)</span>:</p>
			<p class="MLP_text_bez1radku">„Pak se tedy vraťme k&#160;povznášejícímu hříchu, když láska strhává nás někam pod zem. Já cestou z&#160;vašeho domu, po krátké modlitbě v&#160;kostele, zajdu na trh pro bílou růži, kterou si ozdobím skvostné šaty, v&#160;nichž protančím tuto noc.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Mistr</span>:</p>
			<p class="MLP_text_bez1radku">„Shledávám vaši řeč okouzlující a&#160;takovou jste i&#160;vy sama. Ale tohle je vlastně protimluv. Nevím, jak jste okouzlující sama, vím jen, že jste okouzlující se mnou, a&#160;co je s&#160;podivem: zůstáváte okouzlující, i&#160;když jsem pak sám.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Markéta</span>:</p>
			<p class="MLP_text_bez1radku">„Sám tedy nebýváte, když jsem ve vás já! Jak bych pak byla okouzlující bez vás? Sama jsem, zdá se, k&#160;ničemu. To kouzlo si oblékám až cestou k&#160;vám… A&#160;kam se ztratil hřích, který nás zavedl k&#160;těm kouzlům?“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Mistr</span> <span class="MLP_znak_kurziva_11b">(se smíchem)</span>:</p>
			<p class="MLP_text_bez1radku">„Snad zůstal někde cestou do vás, drahá? A&#160;stejně, věřte, bývám sám, i&#160;když jsem vámi naplněn až po okraj. Jste sladká nádivka mé samoty.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Markéta</span>:</p>
			<p class="MLP_text_bez1radku">„Já sladké nemám ráda! A&#160;nádivka je trochu nádeník i&#160;děvka. To potom pěkně děkuji! A&#160;tohle že má být kouzlení?“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Mistr</span>:</p>
			<p class="MLP_text_bez1radku">„Slyšíte, milá Markéto? V&#160;tom slově <span class="MLP_znak_kurziva_11b">kouzlo</span> je poloviční měrou obsaženo zlo. Dobro z&#160;něj, chudák, jednou provždy vyklouzlo… Vraťme se na chvíli ke knize přítele Arthura: ‚Vražda není hřích,‘ píše. ‚Vražda je pouhý zločin, hříchem je záhon prozpěvujících růží, zvíře, které promluví lidským hlasem, anebo kámen, který roste před očima. To jsou úkazy nezatížené lidskou zkušeností, čisté a&#160;zvrácené,‘ píše.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Markéta</span>:</p>
			<p class="MLP_text_bez1radku">„Čistému vše čisté a&#160;zvrácenému vše zvrácené? Zní mi to jako něžná sodomie, jako líbezný masakr či poetická pandemie. A&#160;když jsme u&#160;té poezie&#160;– mám pocit, že Mácha vám tak blízký jako Machen není…?“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Mistr</span> <span class="MLP_znak_kurziva_11b">(recituje)</span>:</p>
			<p class="MLP_verse_-I-_-0-12- ParaOverride-7">„Již od hor k&#160;horám mraku stín, <br/>ohromná ptáka peruť dlouhá. <br/>Daleké noci přikryl klín <br/>a&#160;šírou dálkou tma je pouhá.</p>
			<p class="MLP_text ParaOverride-1">Mácha je pro mne asi příliš rozmáchlý. Před poezií dávám přednost vášni. Vášeň je exaktní jako chirurgie, je vznešená a&#160;rituální. Vášeň je vivisekce! Není to plebejská muchlanice v&#160;kupě sena. Vášeň je namířená zbraň a&#160;přimhouřené oko.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Markéta</span>:</p>
			<p class="MLP_text_bez1radku">„Nevidím vášeň chla<a id="_idTextAnchor004"></a>dným okem střelce. Jde-li o&#160;zbraň, pak jí mířím do vlastního spánku. Pokud se spánek s&#160;vášní vůbec mohou potkat. Vášeň nám musí explodovat v&#160;rukou…“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Mistr</span>:</p>
			<p class="MLP_text_bez1radku">„Bravo, Markétko!“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Ma<a id="_idTextAnchor005"></a>rkéta</span> <span class="MLP_znak_kurziva_11b">(překvapeně)</span>: </p>
			<p class="MLP_text_bez1radku">„To že jsem říkala já?! Tušila jsem, natolik vás znám, že při vašich slovech budu rudnout, ale že při těch svých? Řekněte, proč člověka ctnostného a&#160;ke slušnosti úzkostlivě vychovaného, kterým jsem bezesporu já, přitahuje taková řeč? Proč pociťujeme závrať a&#160;chvění ve slabinách, když morálka se topí jako májové kotě? Proč nasloucháme s&#160;potěšením hříšným větám, jejichž pointou jsou nade vši pochybnost rozpálené vidle Lucifera?“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Mistr</span>:</p>
			<p class="MLP_text_bez1radku">„Na vaši otázku, kter<a id="_idTextAnchor006"></a>á se může jevit nesnadnou, nacházím bez váhání jednoduchou odpověď. Je to jen tím, že hřích, vášeň a&#160;všechny ostatní múzy morální zkázy jsou projevem svobody!“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Markéta</span>:</p>
			<p class="MLP_text_bez1radku">„Vám tato svoboda, <a id="_idTextAnchor007"></a>i&#160;když, jak oba víme, ona je jen pocit, stojí za riziko nespasení? Myslím tím, co se stane potom s&#160;vaší duší, pokud vám ovšem tehdy ještě bude říkat pane?“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Mistr</span>:</p>
			<p class="MLP_text_bez1radku">„Svobodu za duši? Proč tahle výměna, když jsem si zcela jistý, že je mám obě ve svém domě? Navíc ta slova mají ženský rod, a&#160;tak se přece pro jednu nemusím zříkat druhé. Obě jsou, soudím, pro mne dost dobré. Ta upejpavě tajnosnubná Dáma i&#160;její zdivočelá Sestra. Nejlepší bude mít je obě zároveň.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Markéta</span>:</p>
			<p class="MLP_text_bez1radku">„Jste velký hříšník, Mistře! A&#160;také patřičně zábavný společník. Zdráhám se připustit, ačkoliv je to nasnadě, že ty dva povahové rysy vzájemně jsou si nakloněny. Pokud však něco na té náklonnosti bude, jsem rázem vystavena hned dvojímu nebezpečí: buďto vás moje slova k&#160;smrti nudí, nebo má počestnost je vystavěna z&#160;písku.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Mistr</span> <span class="MLP_znak_kurziva_11b">(smějící se)</span>:</p>
			<p class="MLP_text_bez1radku">„Počestnost nestavte tu na odiv, jsou jiné věci, které stání a&#160;obdivu jsou hodny! Počestnost je jen piedestal ošklivosti. A&#160;počestní občané vás ve snech vidí na pranýři.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Markéta</span>:</p>
			<p class="MLP_text_bez1radku">„Tak k&#160;pranýři jsme přes svobodu došli? To vlastně není tak daleko… A&#160;čím svou svobodu, pane, krmíte, když hladoví? Stačí jí zbytky od oběda, nebo vám zhltne, co se dá?“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Mistr</span>:</p>
			<p class="MLP_text_bez1radku">„Má svoboda, a&#160;to mi věřte, nestrádá, ačkoli o&#160;jejím apetitu není pochyb. Ona se jaksi ráda krmí sama sebou. A&#160;jde si náramně k&#160;duhu. Je navíc od přírody svéhlavá! Dělá si většinou, co sama uzná za vhodné.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Markéta</span>:</p>
			<p class="MLP_text_bez1radku">„A&#160;tuším, že ta vaše<a id="_idTextAnchor008"></a> zejména to, co uzná za nevhodné! Tím jste pak ale, milý pane, svou vlastní svobodou uzurpován. Dělá si s&#160;vámi, co si zamane! A&#160;tím vás nutně musí omezovat. A&#160;kdo je omezen, svobodný už není! Tak to je výstavní paradox, nemyslíte?“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Mistr</span>:</p>
			<p class="MLP_text_bez1radku">„Svoboda, děvče, že má<a id="_idTextAnchor009"></a> být můj žalářník? Jsme spolu po léta ve výtečné souhře. Ve dne mne věrně provází nevěrným životem a&#160;v&#160;noci spolu spáváme. Často i&#160;ve třech, víte, Markéto? A&#160;pokud máme štěstí, ta třetí osoba má svou vlastní svobodu s&#160;sebou. Pak zkoušíme se milovat i&#160;ve čtyřech.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Markéta</span> <span class="MLP_znak_kurziva_11b">(vznětlivě)</span>:</p>
			<p class="MLP_text_bez1radku">„Ve čtyřech jako na čtyřech! Tohle je svoboda vhodná tak pro zvířátka. Ta vaše svoboda, pane, patří do chléva…“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Mistr</span>:</p>
			<p class="MLP_text_bez1radku">„To je to místo, kde s<a id="_idTextAnchor010"></a>e narodil váš spasitel?“</p>
			<p class="MLP_text_-12-0- ParaOverride-1">„Tak jo,“ řekl režisér. „Nemám k&#160;tomu nic zásadního.“</p>
			<p class="MLP_text ParaOverride-1">„Možná to nic zásadního není, ale publikum to nevydrží ani do pauzy,“ odtušil ponuře ze dvou herců ten mužský.</p>
			<p class="MLP_text ParaOverride-1">„Nebudu na tyhle tvoje řeči, Václave, vůbec reagovat,“ řekl režisér unaveně. Starý herec zdvihl mohutné obočí: „Stačí, až zareagují kritici…“</p>
			<p class="MLP_text ParaOverride-1">Režisér, jako by hercova slova neslyšel, plynule pokračoval: „Zorka malinko přitlačí v&#160;tom rozhořčení… A&#160;musíte celkově zrychlit! To je věc rytmu.“</p>
			<p class="MLP_text ParaOverride-1">Pak se znovu otočil ke starému herci: „Uvidíš, Václave, že kritici budou nadšený! Jen v&#160;listopadu jsem napočítal pět premiér. Všechno samý motorky, revolvery a&#160;v&#160;Národním dokonce eskalátor! A&#160;my přijdeme s&#160;tímhle!“</p>
			<p class="MLP_text ParaOverride-1">„Já ten tvůj optimismus nesdílím,“ řekl smutně herec.</p>
			<p class="MLP_text ParaOverride-1">„Sakra, vždyť tys v&#160;jiným divadle než tady byl naposledy, když v&#160;<span class="MLP_znak_kurziva_11b">Králi Learovi</span> hrál Zdeněk Štěpánek!“</p>
			<p class="MLP_text ParaOverride-1">Rysí obočí starého herce vylétlo tak vysoko, že hrozilo opustit obličej. „Promiň,“ řekl vzápětí režisér. „Víš přece, jak na tom jsme. A&#160;víš taky, že tohle je zakázka, která se neodmítá. I&#160;kdyby se mělo to jediný představení odehrát ve strašnickým krematoriu.“</p>
			<p class="MLP_text ParaOverride-1">Starý herec pokrčil rameny. „Za tohle sice v&#160;plamenech skončíme, ale myslím, že ze Strašnic to bude ještě kus cesty…“</p>
			<p class="MLP_text ParaOverride-1">Herečka, která se očividně do hovoru nechtěla vmísit, vyprskla smíchy a&#160;režisér po ní zlostně blýskl pohledem.</p>
			<p class="MLP_text ParaOverride-1">„No, tak jsme se zasmáli a&#160;teď zase budeme trochu pracovat,“ řekl kysele. „Pojedeme od toho místa, jak říkáš to s&#160;tím nápojem! Pak máte pauzu na kafe. Mám schůzku… S&#160;ním,“ dodal tiše.</p>
			<p class="MLP_text ParaOverride-1">„S&#160;autorem?“ odtušila Zora.</p>
			<p class="MLP_text ParaOverride-1">„A&#160;uvidíme toho bezejmenného pána alespoň na premiéře?“ řekl podezíravě starý herec.</p>
			<p class="MLP_text ParaOverride-1">„Nevím. Je to úplnej… Je to, myslím, úplnej magor,“ řekl režisér a&#160;mrkl na hodinky. „Tak dost řečí,“ řekl a&#160;zahulákal do portálu jeviště na techniky: „Třetí obraz! Změna svícení. A&#160;za oknem začíná chumelit.“</p>
			<p class="MLP_text ParaOverride-1">Nahlédl do pomuchlaného scénáře.</p>
			<p class="MLP_text ParaOverride-1">„Tohle je nápoj lásky, Markéto!“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Mistr</span>:</p>
			<p class="MLP_text_bez1radku">„Tohle je nápoj lásky, Markéto! Máte chuť? A&#160;máte odvahu? Chutná jak skvělé víno s&#160;trochou koriandru… Dejte si pohár, nebo dva.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Markéta</span> <span class="MLP_znak_kurziva_11b">(se smíchem)</span>:</p>
			<p class="MLP_text_bez1radku">„A&#160;to pak budu mít svou lásku, nebo dvě? Co když se ty dvě lásky nebudou mít v&#160;lásce? Jak se to někdy stává.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucne_11b">Mistr</span>:</p>
			<p class="MLP_text_bez1radku">„Vezměte svou tvář, mé zrcadlo a&#160;připijte na sebe samu. Než hříšné stáří vaši hříšnou krásu zmaří.“</p>
			<p class="MLP_text_-12-0- ParaOverride-1">Ozvalo se tiché cvaknutí, celá scéna se zploštila ve vodorovnou linku, zvuk krátce zachrastil… To autor dálkovým ovladačem vypnul monitor. Na velké televizní obrazovce zasazené do masivní starožitné skříně se světelná linka proměnila ve světelnou tečku, která zmizela s&#160;jemným „plop!“.</p>
			<p class="MLP_text ParaOverride-1">V&#160;rozlehlé místnosti nastalo ticho.</p>
			<p class="MLP_text ParaOverride-1">Autor si protáhl klouby prstů, až v&#160;nich zapraštělo. Znělo to, jako když na jaře praská led na zamrzlém jezeře. „Je chladno,“ pomyslel si a&#160;ve velkém krbu za jeho zády se s&#160;nečekaným elánem rozhořel skomírající oheň.</p>
			<p class="MLP_text ParaOverride-1">Nápad divadelního technika s&#160;kamerou na zkouškách byl skvělý. Stálo to trochu peněz a&#160;ušetří to tolik času. Tolik drahocenného času!</p>
			<p class="MLP_text ParaOverride-1">Silácké řeči režiséra a&#160;herců vůči jeho osobě ho nechávaly chladným. Pojetí hry se mu líbilo. Zejména Markéta v&#160;podání Zory ho uspokojovala. O&#160;Zoře samotné, která ho uspokojila noc po první zkoušce, aniž tušila, s&#160;kým má tu čest, nemluvě. Ve velkém benátském zrcadle uviděl na okamžik její zakloněnou hlavu, přivřené oči a&#160;úsměv, který vášeň proměňovala v&#160;grimasu bolestné slasti.</p>
			<p class="MLP_text ParaOverride-1">Usmál se líně a&#160;zrcadlo nechal odrážet, co má. Pak dlouze zívl a&#160;pohlédl na hodinky. Zanedlouho má schůzku s&#160;režisérem, ale rozhodl se, že ho nechá chvíli čekat. To za toho magora? Ne, jen tak… Přesnost je ctností pozemských králů. Hlasitě se rozesmál a&#160;jeho smích byl široký jako prosincová noc.</p>
			<p class="MLP_text ParaOverride-1">Zvedl se z&#160;polstrovaného křesla. Artróza v&#160;kolenním kloubu zabolela zase tak palčivě, že ji ucítil až v&#160;kopytem znetvořeném chodidle.</p>
			<p class="MLP_text ParaOverride-1">Opět se rozesmál. Smích se rozléhal palácem, odrážel se od zdobných štukových reliéfů a&#160;cinkal ve větvoví křišťálových lustrů.</p>
			<p class="MLP_text ParaOverride-1">Autor usedl ke stolu, na kterém ležel bělostný list papíru s&#160;nepravidelnými okraji, a&#160;namočil ostře ořezaný husí brk do kalamáře s&#160;temným inkoustem. Měl rád tradici a&#160;archaismus v&#160;mnoha podobách.</p>
			<p class="MLP_text ParaOverride-1">„Hřích (epilog),“ napsal rozmáchle úhledným písmem na ruční papír a&#160;pokračoval o&#160;něco níž: „Hřích není přece kousnout do jablka a&#160;není hříšné navádět k&#160;tomu druhé. Nastražit past s&#160;jablkem a&#160;do útrob dvou bytostí vložit pokušení… To je hřích!“</p>
			<p class="MLP_text ParaOverride-1">&#160;</p>
			<p class="MLP_text ParaOverride-1">&#160;</p>
			<p class="MLP_text ParaOverride-1">&#160;</p>
			<p class="MLP_text_bez1radku ParaOverride-1">Poznámka: V&#160;povídce jsou použity citáty z&#160;knihy Arthura Machena: <span class="MLP_znak_kurziva_11b">Bílí lidé</span> v&#160;překladu Jaroslava Kučery a&#160;úryvek z&#160;básně Karla Hynka Máchy: <span class="MLP_znak_kurziva_11b">Máj</span>.</p>
		</div>
</body>
</html>