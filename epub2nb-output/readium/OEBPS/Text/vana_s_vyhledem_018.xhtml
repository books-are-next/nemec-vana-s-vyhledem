<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>vana_s_vyhledem-13</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="vana_s_vyhledem-13" xml:lang="cs-CZ">
		<div class="_idGenObjectStyleOverride-1">
			<p id="_idParaDest-14" class="MLP_uroven2_kapitola ParaOverride-1">Raněná rytířka</p>
			<p class="MLP_verse_-I-_-0-12- ParaOverride-1">Dívka:<br/>Jdi dál a&#160;na jiného dýchej!<br/>Jen jdi, ty kostlivče tak hrůzně nahý!<br/>Jsem ještě mladá, víš, můj drahý?<br/>Pokračuj v&#160;cestě a&#160;mě se nedotýkej.</p>
			<p class="MLP_verse_-I-_-0-12- ParaOverride-1">Smrt:<br/>Podej mi ruku, ty stvoření tak ladné!<br/>Jsem přítel a&#160;můj dotek nemučí.<br/>Poznáš, že byť mám kosti chladné,<br/>slastně se usíná v&#160;mém náručí!</p>
			<p class="MLP_dopis_podpis ParaOverride-1">Matthias Claudius: <span class="MLP_znak_kurziva_11b">Smrt a&#160;dívka</span>, přeložil Jiří Popel</p>
			<p class="MLP_text_bez1radku ParaOverride-1">Bylo zimní poledne bez slunce. Nekonečnou zasněženou plání klopýtala raněná dívka. Bílá zem přecházela bez varování v&#160;bílé nebe a&#160;ona ztrácela představu o&#160;tom, kde je nahoře a&#160;kde je dole.</p>
			<p class="MLP_text ParaOverride-1">Zastavila se a&#160;s&#160;námahou vdechovala mrazivý vzduch.</p>
			<p class="MLP_text ParaOverride-1">Poprvé klesla na kolena pod tíhou své slabosti.</p>
			<p class="MLP_text ParaOverride-1">„Klečíš tu v&#160;pustině, jako by ses modlila,“ řekl.</p>
			<p class="MLP_text ParaOverride-1">Ohlédla se na muže, který tu byl, ač nepřišel. I&#160;přes své vyčerpání viděla, že k&#160;místu, kde stál, nevedou žádné stopy.</p>
			<p class="MLP_text ParaOverride-1">„Prozraď mi, dívko, ke kterému bohu se modlíš?“ zeptal se neznámý.</p>
			<p class="MLP_text ParaOverride-1">„Neklečím pro modlení, ale pro slabost,“ řekla hlasem tak tichým, že v&#160;něm bylo slyšet padající vločky.</p>
			<p class="MLP_text ParaOverride-1">„Slabost je k&#160;modlení nejlepším předpokladem,“ usmál se on. „Až na to přijde čas, pomodlím se k&#160;jedinému bohu,“ řekla hlasitěji.</p>
			<p class="MLP_text ParaOverride-1">Muž se zasmál tak, že krajina zadržela dech.</p>
			<p class="MLP_text ParaOverride-1">„Myslíš k&#160;tomu, který způsobil, že tu klečíš v&#160;krvi s&#160;šípem mezi ňadry?“</p>
			<p class="MLP_text ParaOverride-1">Dívka si cizince prohlížela uslzenýma očima. Nedokázala vyčíst z&#160;jeho tváře nic, ale zvolna se v&#160;ní usazoval strach nepodobný všem, se kterými se kdy utkala. A&#160;navzdory jejímu mládí bylo těch strachů nepočítaně. Prožila mnoho bitev v&#160;jedné válce, která byla starší nežli ona, a&#160;viděla smrt ve stovkách jejích podob. Od černě páchnoucího moru až k&#160;nelítostným jatkám vojny.</p>
			<p class="MLP_text ParaOverride-1">„Zranila jsi mnoho lidí, dívko! Pár jsi jich zabila, tak proč teď obracíš hlavu k&#160;nebi?“ zeptal se.</p>
			<p class="MLP_text ParaOverride-1">„To byli přece krutí a&#160;zákeřní nepřátelé,“ řekla. Do tmavých vlasů jí padal sníh. Až se zdálo, že šedivějí.</p>
			<p class="MLP_text ParaOverride-1">„Vy jste byli zase jejich krutými a&#160;zákeřnými nepřáteli. Všichni si od věků idealizují svou stranu barikády. Krutí a&#160;zákeřní jsou prostě ti druzí. A&#160;potom s&#160;šípem v&#160;břiše vyhlížíte svého boha. Na obou stranách stejného, předpokládám,“ ušklíbl se.</p>
			<p class="MLP_text ParaOverride-1">Dívka zasténala, zakousla se do spodního rtu a&#160;ztěžka vstala. Muž byl pryč a&#160;kolem jen bílá závrať.</p>
			<p class="MLP_text ParaOverride-1">Zbraně odhodila dávno. Kromě té cizí, která jí trčela z&#160;prsou. Jeden krok, druhý… Pomalu se rozešla. Brodila se závějí, z&#160;bílé do bílé. A&#160;ve sněhu za sebou drobila stopy…</p>
			<p class="MLP_text ParaOverride-1">Uviděla cosi v&#160;dálce a&#160;byla ráda, protože v&#160;prázdnu kolem se jí zdálo být dobré cokoliv. Jen do chvíle, než k&#160;tomu došla. Byl to mrtvý kůň. Sníh sice udělal z&#160;vraníka bělouše, ale i&#160;tak ho poznala.</p>
			<p class="MLP_text ParaOverride-1">Dívka podruhé klesla na kolena.</p>
			<p class="MLP_text ParaOverride-1">Podlehla zoufalství. Díky zavátému koni pochopila, že dorazila na místo, odkud před dnem a&#160;nocí vyšla. Ztratila dost krve, a&#160;přece dokázala jít. Nyní ale ztrácela naději. A&#160;bez naděje už jít nelze. Klečela u&#160;bezvládného zvířete. U&#160;koně, který býval její. Možná že zase bude… Vypadal jako obrácený člun vytažený před zimou na břeh. Položila hlavu na jeho oblé studené břicho a&#160;rozplakala se.</p>
			<p class="MLP_text ParaOverride-1">„Tvá cesta je kruh, zdá se,“ řekl hlas.</p>
			<p class="MLP_text ParaOverride-1">Dívka zvedla těžkou hlavu z&#160;koňského boku a&#160;pohlédla na muže, který tu opět stál, aniž přišel.</p>
			<p class="MLP_text ParaOverride-1">„Pán vede mé kroky…,“ zarecitovala tak malověrně, že i&#160;jí samé to znělo jako nechtěné rouhání.</p>
			<p class="MLP_text ParaOverride-1">„Tomu se zdráhám smát,“ odvětil on bezbarvě. „Přivedl tě zpátky na začátek cesty. Proč myslíš, že to udělal? Pro svou zábavu?“ Poklekl k&#160;dívce a&#160;z&#160;tváře jí sfoukl sníh. V&#160;jeho dechu bylo cítit dobré pití a&#160;nedobré jídlo.</p>
			<p class="MLP_text ParaOverride-1">„Jsem na konci, ne na začátku cesty,“ hlesla ona.</p>
			<p class="MLP_text ParaOverride-1">„Něco ti prozradím,“ zašeptal nezvaný a&#160;přiložil studenou ruku na její rozpálené čelo. „Nedělá to pro zábavu. Je to pouhá lhostejnost.“</p>
			<p class="MLP_text ParaOverride-1">„Ne!“ zakřičela raněná rytířka hlasem pokrouceným bolestí. Postavila se na nohy, jako by to byly polámané chůdy. Balancovala chvíli, než nabyla rovnováhu. Krev nehybného koně byla led a&#160;její zmrzne do soumraku taky. Jen nesmí naslouchat vemlouvavému hlasu toho cizince. A&#160;pro lásku boží, jak ten je vemlouvavý! A&#160;jak je cizí…</p>
			<p class="MLP_text ParaOverride-1">Vydala se na cestu. Marně se snažila najít své včerejší stopy, aby vyrazila jiným směrem. Sníh je zavál bezezbytku. Slunce na obloze nebylo žádné, jen matné bílé světlo rovnoměrně rozprostřené všude kolem. Nebo to byla bílá tma?</p>
			<p class="MLP_text ParaOverride-1">Vzpomněla si na léto. Připadalo jí vzdálené jako sen, jako by jí ho jen někdo vyprávěl. Ale kdysi přece léto bývalo! Vzpomíná na kvetoucí máky v&#160;údolí, na to, jak plavila koně v&#160;řece, na ohně hořící v&#160;kopcích…</p>
			<p class="MLP_text ParaOverride-1">Začal vát ledový vítr a&#160;přinesl z&#160;dálky vlčí hlas. Tolik se jí chtělo spát. Usnout pod listnatým stromem s&#160;věčným létem pod víčky.</p>
			<p class="MLP_text ParaOverride-1">Pak pod tíhou své slabosti klesla potřetí.</p>
			<p class="MLP_text ParaOverride-1">Vlčí zpěv se přibližoval a&#160;násobil.</p>
			<p class="MLP_text ParaOverride-1">„Nebojuj, dívko! Boj je bolestný a&#160;marný. Staneš se pozdním obědem hladových vlků, nebo půjdeš se mnou?“ řekl muž, který nepřišel a&#160;odmlčel se. Ona mlčela s&#160;ním. Vlastně sama.</p>
			<p class="MLP_text ParaOverride-1">„Vezmu tě do letního dne, vykoupeš se v&#160;řece a&#160;necháš vlasy uschnout na slunci. Podej mi ruku a&#160;půjdeme. Cítíš vůni pryskyřice a&#160;bzučení včel?“ ozval se hlas tak blízký, jako by byl uvnitř jí samé. Dívka přikývla a&#160;na jejích rtech, na kterých netál sníh, se objevil sotva patrný úsměv.</p>
			<p class="MLP_text ParaOverride-1">A&#160;pak mu pohlédla do očí. Zářily jako nejvzdálenější hvězdy. Odjinud. Tak studené!</p>
			<p class="MLP_text ParaOverride-1">„Neslyším včely, slyším vlky,“ zašeptala a&#160;zvrátila hlavu k&#160;bílé klenbě oblohy.</p>
			<p class="MLP_text ParaOverride-1">Pak s&#160;vypětím posledních sil vytrhla z&#160;prsou zlomený šíp. Z&#160;hluboké rány se vyřinula krev a&#160;na sněhu se rozpila červená skvrna s&#160;nepravidelnými okraji. Dívka do ní ulehla jako do obřího květu.</p>
			<p class="MLP_text_bez1radku_-12-0- ParaOverride-1">V&#160;zámku zachrastil klíč a&#160;ona se bleskurychle vymrštila z&#160;podlahy. Nejdřív popadla máminy rudé šaty a&#160;utíkala je pověsit na ramínko do skříně v&#160;ložnici rodičů. Než si matka sundala boty a&#160;pověsila kabát na věšák, stačila hodit bílou peřinu a&#160;polštáře zpátky do postele.</p>
			<p class="MLP_text ParaOverride-1">„Ležíš?“ ozvalo se z&#160;chodby. Dívka se rozhlédla po místnosti, jestli na něco nezapomněla. Zdá se, že všechno uklidila. Jen mezi oknem a&#160;knihovnou stál bez pohnutí on. Dívka skočila do postele, přikryla se až k&#160;bradě a&#160;zavřela oči.</p>
			<p class="MLP_text ParaOverride-1">Do pokojíku vešla matka, bez povšimnutí minula stojícího muže a&#160;sedla si na kraj pelesti. „Já vím, že nespíš,“ řekla potichu.</p>
			<p class="MLP_text ParaOverride-1">Peřiny studily jako sníh.</p>
		</div>
</body>
</html>