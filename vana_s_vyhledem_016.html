<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Most">
    <meta name="apple-mobile-web-app-capable" content="yes">
    <title>Most</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Martin Němec: Vana s výhledem">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Vana s výhledem">
    <meta property="og:title" content="Vana s výhledem">
    <meta property="og:type" content="book">
    <meta property="og:book:author" content="Martin Němec">
    <meta property="twitter:title" content="Martin Němec: Vana s výhledem">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./vana_s_vyhledem_015.html">
    <link rel="next" href="./vana_s_vyhledem_017.html">
    <meta name="nb-order" content="12">
    <link rel="self" href="vana_s_vyhledem_016.html">
    <meta name="nb-identifier" content="nemec-vana-s-vyhledem-0b20248">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2897" data-nb-chars="18141">
    <nav role="doc-toc">
      <ul class="plain section">
        <li><a href="vana_s_vyhledem_005.html">Věnování</a></li>
        <li><a href="vana_s_vyhledem_006.html">Poděkování</a></li>
        <li><a href="vana_s_vyhledem_007.html">Citát</a></li>
        <li><a href="vana_s_vyhledem_008.html">Anděl</a></li>
        <li><a href="vana_s_vyhledem_009.html">Anna samodruhá</a></li>
        <li><a href="vana_s_vyhledem_010.html">Beat sám</a></li>
        <li><a href="vana_s_vyhledem_011.html">Dřez a&nbsp;pěnkavy</a></li>
        <li><a href="vana_s_vyhledem_012.html">Dveře</a></li>
        <li><a href="vana_s_vyhledem_013.html">Hřích</a></li>
        <li><a href="vana_s_vyhledem_014.html">Krabí hrad</a></li>
        <li><a href="vana_s_vyhledem_015.html">Lázně Rotstein</a></li>
        <li><a href="vana_s_vyhledem_016.html">Most</a></li>
        <li><a href="vana_s_vyhledem_017.html">O&nbsp;krvácejícím stromku a&nbsp;barborkách</a></li>
        <li><a href="vana_s_vyhledem_018.html">Raněná rytířka</a></li>
        <li><a href="vana_s_vyhledem_019.html">Rock and roller</a></li>
        <li><a href="vana_s_vyhledem_020.html">Salon v&nbsp;ulici des Moulins</a></li>
        <li><a href="vana_s_vyhledem_021.html">Sulfur s. r. o.</a></li>
        <li><a href="vana_s_vyhledem_022.html">Vana s&nbsp;výhledem</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./vana_s_vyhledem_015.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="4"><span class="idea" data-nb-ref-number="1" id="idea1" data-nb-words="1" data-nb-chars="4">Most</span></h1>
        <section>
          <p class="chunk" data-nb-ref-number="2" data-nb-words="124" data-nb-chars="794"><span class="idea" data-nb-ref-number="2" id="idea2" data-nb-words="124" data-nb-chars="794">Vltava protéká mezi pilíři starého mostu, jako by&nbsp;to&nbsp;byly prsty kamenného obra. Po&nbsp;mostě přecházejí lidé z&nbsp;břehu na&nbsp;břeh. Pro zábavu na&nbsp;levý, za&nbsp;prací na&nbsp;pravý, do&nbsp;malostranských hospod, na&nbsp;staroměstská rande a&nbsp;tak. To&nbsp;jsou ti&nbsp;místní, většinu ale tvoří návštěvníci rozdělení do&nbsp;mnohačetných konvojů. Jako krysaři, třímající místo píšťaly zavřené deštníky, je&nbsp;vedou průvodci, kteří japonsky, německy, italsky a&nbsp;anglicky donekonečna omílají bláboly o&nbsp;počtu vajec spotřebovaných při stavbě mostu. Mávají deštníky jako mažoretka a&nbsp;vláčí své nevidoucí vojsko přes most. A&nbsp;dav turistů se&nbsp;stává jedinou bytostí, stonožkou cvakající spouštěmi aparátů jako zuby, s&nbsp;očima složenýma z&nbsp;desítek objektivů fotoaparátů a&nbsp;kamer. Většinou uvidí most až&nbsp;z&nbsp;fotek a&nbsp;videa. V&nbsp;Ósace, Lipsku, Římě nebo v&nbsp;Los Angeles.</span></p>
          <p class="chunk" data-nb-ref-number="3" data-nb-words="39" data-nb-chars="235"><span class="idea" data-nb-ref-number="3" id="idea3" data-nb-words="39" data-nb-chars="235">Vzpomínám, jak kamarád sochař Stefan Milkov hostil ve&nbsp;svém bytě na&nbsp;Kampě americkou studentku. Přiletěla v&nbsp;noci a&nbsp;po příjezdu do&nbsp;dočasného bydliště padla unavená na&nbsp;postel a&nbsp;usnula. Ráno se&nbsp;probudila, vyšla na&nbsp;balkon a&nbsp;pohlédla na&nbsp;most.</span></p>
          <p class="chunk" data-nb-ref-number="4" data-nb-words="7" data-nb-chars="40"><span class="idea" data-nb-ref-number="4" id="idea4" data-nb-words="7" data-nb-chars="40">„Tady se&nbsp;natáčí ňákej film?“ zeptala se.</span></p>
          <p class="chunk" data-nb-ref-number="5" data-nb-words="112" data-nb-chars="734"><span class="idea" data-nb-ref-number="5" id="idea5" data-nb-words="112" data-nb-chars="734">Kdo chce, potřebuje nebo touží být s&nbsp;mostem o&nbsp;samotě, zastavit se&nbsp;s&nbsp;ním, pohladit jeho drsnou kůži, uslyšet hluboký hlas pískovcového břichomluvce, musí přijít pod indigovým pláštěm noci nebo časně ráno. Ve&nbsp;dne to&nbsp;už&nbsp;nejde; most se&nbsp;stahuje sám do&nbsp;sebe, podoben filmové kulise, kterou v&nbsp;něm spatřila americká studentka. Během dne je&nbsp;prodejnou, lunaparkem a&nbsp;atrakcí. A&nbsp;jako kopie gotického mostu je&nbsp;vydán napospas prodavačům cetek, rychloportrétů, dixielandových odrhovaček a&nbsp;téměřjakobystarých loutek. Podstata mostu se&nbsp;ve&nbsp;dne ukrývá kdesi pod hladinou řeky. V&nbsp;mlčenlivých sloupech, v&nbsp;žilách kamene, v&nbsp;místech nejasného přechodu mezi architekturou a&nbsp;přírodou. Podobně to&nbsp;dělají stromy, když před mrazem skrývají mízu do&nbsp;kořenů pod zem.</span></p>
          <p class="chunk" data-nb-ref-number="6" data-nb-words="59" data-nb-chars="349"><span class="idea" data-nb-ref-number="6" id="idea6" data-nb-words="59" data-nb-chars="349">Petr věděl, že&nbsp;pokud jde na&nbsp;most a&nbsp;ne přes most, musí to&nbsp;být někdy kolem třetí hodiny ranní. Přicházel zvolna Mosteckou ulicí, prošel pod Malostranskou věží sousedící s&nbsp;věží starou, která kdysi patřila k&nbsp;mostu Juditinu. Ten řeka uchvátila, a&nbsp;Prahu tak na&nbsp;několik let rozlomila na&nbsp;dva kusy. Jako pečeť, jako suchou vánočku, jako sen přerušený pláčem.</span></p>
          <p class="chunk" data-nb-ref-number="7" data-nb-words="20" data-nb-chars="131"><span class="idea" data-nb-ref-number="7" id="idea7" data-nb-words="20" data-nb-chars="131">Petr pohlédl hluboko nad hlavu, kde v&nbsp;temně modré plavalo pár hvězd. Jenom ty&nbsp;nejjasnější dokázaly prozářit elektrickou auru města.</span></p>
          <p class="chunk" data-nb-ref-number="8" data-nb-words="47" data-nb-chars="298"><span class="idea" data-nb-ref-number="8" id="idea8" data-nb-words="47" data-nb-chars="298">Kráčel dál. Nad náměstí Kampa a&nbsp;kolem sousoší s&nbsp;břichatým Turkem hlídajícím uvězněné otroky. Vzpomněl si&nbsp;na&nbsp;sovětského turistu, který tu&nbsp;před mnoha lety stanul, počkal na&nbsp;zlatozubé druhy ze&nbsp;svého turnusu, pak ukázal na&nbsp;nebohou sochu prstem a&nbsp;s&nbsp;pokývnutím hlavy řekl významným hlasem: „Taras Buľba!“</span></p>
          <p class="chunk" data-nb-ref-number="9" data-nb-words="54" data-nb-chars="275"><span class="idea" data-nb-ref-number="9" id="idea9" data-nb-words="54" data-nb-chars="275">Petr se&nbsp;usmál. Pro jeho děti je&nbsp;azbuka nečitelná a&nbsp;srpen 1968 je&nbsp;jim vzdálený stejně jako březen 1939 nebo jako únor 1948. A&nbsp;je jim to&nbsp;jedno. Asi to&nbsp;tak má&nbsp;být, řekl si&nbsp;a&nbsp;vzápětí vzdychl odněkud z&nbsp;velké hloubky, protože si&nbsp;uvědomil, že&nbsp;svým dětem je&nbsp;patrně jedno také on&nbsp;sám.</span></p>
          <p class="chunk" data-nb-ref-number="10" data-nb-words="107" data-nb-chars="692"><span class="idea" data-nb-ref-number="10" id="idea10" data-nb-words="107" data-nb-chars="692">Měl za&nbsp;sebou nešťastný rok a&nbsp;zoufalý měsíc, který byl právě dnes zakončen slavnostní fanfárou závěrečného rozvodového stání. Během toho roku se&nbsp;mu&nbsp;podařilo odpudit většinu svých přátel a&nbsp;veškeré pracovní příležitosti. Začal být nevyzpytatelný, nedochvilný a&nbsp;podezíravý. Čím dál častěji také vyhledával služby džinů sídlících v&nbsp;lahvích všech tvarů, barev a&nbsp;národností. Jak ubývalo prostředků, a&nbsp;to až&nbsp;na&nbsp;samý okraj, začal být design lahví méně různorodý a&nbsp;bez výjimky tuzemský. Z&nbsp;džina se&nbsp;stal Petrův docela spolehlivý, naprosto věrný, a&nbsp;hlavně jediný parťák. „Co poroučíte, pane?“ říkal mu, když byla láhev otevřena. A&nbsp;pán si&nbsp;poroučel všelijaké různosti a&nbsp;nakonec se&nbsp;vždy spokojil s&nbsp;chlastem.</span></p>
          <p class="chunk" data-nb-ref-number="11" data-nb-words="70" data-nb-chars="431"><span class="idea" data-nb-ref-number="11" id="idea11" data-nb-words="70" data-nb-chars="431">Pokud z&nbsp;Petra právě nečpěl alkohol, rozhodně byl na&nbsp;desítky honů cítit neúspěchem. Někdy opravdu, a&nbsp;to i&nbsp;v&nbsp;exkluzivních okamžicích střízlivosti, cítil sám ze&nbsp;sebe odpudivý odér, který přináší ztráta víry v&nbsp;budoucnost, v&nbsp;sebe sama. A&nbsp;manželství? S&nbsp;čerstvě bývalou manželkou se&nbsp;jim podařilo postavit vzájemný vztah ke&nbsp;zdi a&nbsp;vyprázdnit do&nbsp;něj zásobníky své zášti do&nbsp;poslední nechutnosti. Bez slitování, bez soudu a&nbsp;bez pásky přes oči.</span></p>
          <p class="chunk" data-nb-ref-number="12" data-nb-words="61" data-nb-chars="366"><span class="idea" data-nb-ref-number="12" id="idea12" data-nb-words="61" data-nb-chars="366">Petr pracně odtrhl pozornost od&nbsp;zkyslého mléka uplynulé sezóny a&nbsp;vrátil se&nbsp;na&nbsp;most. Stejně věděl, že&nbsp;sem přišel právě kvůli tomu nevlídnému období svého života. V&nbsp;dobách, kdy se&nbsp;mu&nbsp;dařilo, šel na&nbsp;nějaký z&nbsp;večírků, kam byl hojně zván díky své profesi. Usrkával mojito a&nbsp;občas letmo pohlédl do&nbsp;zrcadla za&nbsp;barmanovými zády na&nbsp;toho skvělého chlápka usrkávajícího mojito.</span></p>
          <p class="chunk" data-nb-ref-number="13" data-nb-words="18" data-nb-chars="126"><span class="idea" data-nb-ref-number="13" id="idea13" data-nb-words="18" data-nb-chars="126">„Pane architekte, na&nbsp;dámské toaletě je&nbsp;malé soaré s&nbsp;velkou účastí zástupců kolumbijského velvyslanectví. Nepřidáte se? Hi&nbsp;hi.“</span></p>
          <p class="chunk" data-nb-ref-number="14" data-nb-words="143" data-nb-chars="856"><span class="idea" data-nb-ref-number="14" id="idea14" data-nb-words="143" data-nb-chars="856">Nyní, bezradný a&nbsp;úzkostný, přišel za&nbsp;mostem, za&nbsp;svým převozníkem z&nbsp;kamene. Doufal, že&nbsp;ten ho&nbsp;vyslyší a&nbsp;vysadí na&nbsp;šťastnějším břehu. Most je&nbsp;autorita. Byl už&nbsp;téměř tak starý jako teď, když on, Petr, byl o&nbsp;tolik mladší… Stárnou každý jinak. Zažil na&nbsp;mostě dětské radosti, když se&nbsp;s&nbsp;kluky z&nbsp;devítiletky dívali pod sukně slečen a&nbsp;žen, protože tu&nbsp;během oprav bylo lešení, zažil středoškolské revolty pod sochou ukřižovaného a&nbsp;zažil i&nbsp;opilecké excesy. Třeba s&nbsp;tou bezejmennou holkou nahnutou přes kamenné zábradlí, která krmila racky svou večeří a&nbsp;vínem, zatímco se&nbsp;jí&nbsp;Petr věnoval z&nbsp;odvrácené strany. A&nbsp;taky tu&nbsp;zažil křečovitý strach při velké povodni. Majestátní, většinou klidná řeka se&nbsp;tenkrát pomátla a&nbsp;pokusila se&nbsp;Prahu proměnit v&nbsp;Benátky. Most se&nbsp;rozhodla své urbanistické vizi obětovat a&nbsp;on se&nbsp;ubránil jen s&nbsp;vypětím všech svých po&nbsp;staletí střádaných sil.</span></p>
          <p class="chunk" data-nb-ref-number="15" data-nb-words="19" data-nb-chars="144"><span class="idea" data-nb-ref-number="15" id="idea15" data-nb-words="19" data-nb-chars="144">Most byl zkrátka nedílnou součástí Petrova života. I&nbsp;architekturu začal kdysi studovat právě kvůli tomuto zázračnému shluku pískovcových kvádrů.</span></p>
          <p class="chunk" data-nb-ref-number="16" data-nb-words="38" data-nb-chars="236"><span class="idea" data-nb-ref-number="16" id="idea16" data-nb-words="38" data-nb-chars="236">Nyní minul rytíře Bruncvíka s&nbsp;mečem a&nbsp;lvem a&nbsp;konečně vstoupil nad vodní hladinu. Most naslouchal jeho váhavým a&nbsp;zpomalujícím se&nbsp;krokům. Bylo slyšet jen řeku, smutný smích nespavého racka a&nbsp;odněkud z&nbsp;jiného vesmíru také policejní sirénu.</span></p>
          <p class="chunk" data-nb-ref-number="17" data-nb-words="48" data-nb-chars="264"><span class="idea" data-nb-ref-number="17" id="idea17" data-nb-words="48" data-nb-chars="264">Uprostřed mostu se&nbsp;Petr zastavil. Na&nbsp;obě strany je&nbsp;stejně daleko, na&nbsp;obě strany je&nbsp;stejně blízko, pomyslel si. Je&nbsp;to&nbsp;jen iluze, že&nbsp;má&nbsp;možnost si&nbsp;vybrat? Má&nbsp;naději přistát u&nbsp;nových břehů, vylodit se&nbsp;jinde? Od&nbsp;řeky zavanul vlhký chlad a&nbsp;Petr se&nbsp;mírně roztřásl zimou.</span></p>
        </section>
        <section>
          <p class="chunk" data-nb-ref-number="18" data-nb-words="124" data-nb-chars="817"><span class="idea" data-nb-ref-number="18" id="idea18" data-nb-words="124" data-nb-chars="817">Marie prožila nejhorší den svého života, který byl tečkou za&nbsp;nesnesitelnými měsíci předlouhého roku její služby v&nbsp;rodině radního Pittermanna. Paní Pittermannová se&nbsp;ukázala být tou opravdu nejžlučovitější osobou, se&nbsp;kterou se&nbsp;kdy setkala. Neustálé peskování, výbuchy hysterie, a&nbsp;dokonce i&nbsp;projevy žárlivosti v&nbsp;souvislosti s&nbsp;jejím manželem, váženým radním Starého Města pražského, byly na&nbsp;denním pořádku. Je&nbsp;pravda, že&nbsp;pan radní Pittermann se&nbsp;několikrát pokoušel Marii zadat i&nbsp;jiné úkoly než pouze ty, kterými ji&nbsp;pověřila jeho choť, ale dívka se&nbsp;vždy vcelku rázně ubránila. Pánův mohutný knír, ozdobený po&nbsp;každém jídle drobnými ukázkami menu, jí&nbsp;byl navíc tak odporný, že&nbsp;nesnesla ani pomyšlení na&nbsp;podobné služby nad rámec běžných povinností. Rok v&nbsp;domě Pittermannových byl hořký a&nbsp;zvolna spěl k&nbsp;dramatickému vyhrocení.</span></p>
          <p class="chunk" data-nb-ref-number="19" data-nb-words="64" data-nb-chars="431"><span class="idea" data-nb-ref-number="19" id="idea19" data-nb-words="64" data-nb-chars="431">Marie si&nbsp;právě cosi polohlasně zpívala při přípravě oběda, když se&nbsp;rozlétly dveře, v&nbsp;nich stanula paní Pittermannová a&nbsp;začala na&nbsp;ni&nbsp;křičet jakási obvinění. Při svém teatrálním výstupu mávala překvapené dívce před očima prázdnou intarzovanou etují. Marie teprve po&nbsp;chvíli pochopila, že&nbsp;je&nbsp;nařčena z&nbsp;krádeže vzácného náhrdelníku paní Pittermannové. Falešné obvinění ji&nbsp;ochromilo a&nbsp;strnula jako socha. Socha Marie v&nbsp;životní velikosti.</span></p>
          <p class="chunk" data-nb-ref-number="20" data-nb-words="34" data-nb-chars="217"><span class="idea" data-nb-ref-number="20" id="idea20" data-nb-words="34" data-nb-chars="217">Mezitím křik přilákal do&nbsp;kuchyně ostatní obyvatele domu. Přísné tváře členů rodiny i&nbsp;tupě zlomyslné obličeje sloužících se&nbsp;kolem Marie roztočily jako přízračný vír, z&nbsp;něhož nebylo úniku a&nbsp;který ji&nbsp;strhával do&nbsp;hlubiny.</span></p>
          <p class="chunk" data-nb-ref-number="21" data-nb-words="38" data-nb-chars="227"><span class="idea" data-nb-ref-number="21" id="idea21" data-nb-words="38" data-nb-chars="227">„Uklízela dnes v&nbsp;ložnici! Udělala to!“ slyšela stále dokola vykřikovat svou paní. „Zlodějka v&nbsp;mém domě! Skandál! Ale já&nbsp;to&nbsp;věděla celou tu&nbsp;dobu! Tváří se&nbsp;to&nbsp;jako boží umučení, a&nbsp;přitom jen čeká na&nbsp;příležitost, straka proradná!“</span></p>
          <p class="chunk" data-nb-ref-number="22" data-nb-words="36" data-nb-chars="242"><span class="idea" data-nb-ref-number="22" id="idea22" data-nb-words="36" data-nb-chars="242">Marie zůstala bezradně stát, obklopena dychtivou klakou, a&nbsp;madam Pittermannová šla do&nbsp;jejího pokoje. Za&nbsp;pouhých několik okamžiků se&nbsp;vrátila, nyní už&nbsp;pomalu a&nbsp;důstojně jako charakterní herečka na&nbsp;klaněčku Ibsena. V&nbsp;ruce třímala ztracený šperk.</span></p>
          <p class="chunk" data-nb-ref-number="23" data-nb-words="82" data-nb-chars="555"><span class="idea" data-nb-ref-number="23" id="idea23" data-nb-words="82" data-nb-chars="555">„Věděla jsem to. Zavolejte četníky!“ prohlásila vítězoslavně. Zoufalá dívka chtěla křičet, bránit se… Pak uviděla potutelný výraz radního Pittermanna a&nbsp;zavřela rezignovaně ústa, až&nbsp;jí&nbsp;zbělely odkrvené rty. Marii proběhl hlavou jeho včerejší pokus o&nbsp;objetí na&nbsp;neosvětlené chodbě domu. Odbyla ho&nbsp;dost ostře a&nbsp;on na&nbsp;ni&nbsp;pak pohlédl s&nbsp;takovou nenávistí… Dokonalá pomsta za&nbsp;to, že&nbsp;se&nbsp;opakovaně nepodvolila jeho žádosti. Zadržovaný smích třásl nadměrným knírem pana radního, jako když velká můra, sedící na&nbsp;skleněném cylindru petrolejky, třese chlupatými křídly.</span></p>
          <p class="chunk" data-nb-ref-number="24" data-nb-words="43" data-nb-chars="252"><span class="idea" data-nb-ref-number="24" id="idea24" data-nb-words="43" data-nb-chars="252">Marie nakonec udělala to&nbsp;nejhorší, co&nbsp;mohla. Rozběhla se&nbsp;ke&nbsp;dveřím, kdosi po&nbsp;ní&nbsp;chňapl a&nbsp;roztrhl jí&nbsp;rukáv a&nbsp;pak už&nbsp;utíkala z&nbsp;domu právě jako zlodějka, kterou nebyla. Za&nbsp;sebou zanechala křik, rok zoufalého ponižování i&nbsp;nepatrný majetek ve&nbsp;svém pokojíku.</span></p>
          <p class="chunk" data-nb-ref-number="25" data-nb-words="65" data-nb-chars="441"><span class="idea" data-nb-ref-number="25" id="idea25" data-nb-words="65" data-nb-chars="441">Od&nbsp;té&nbsp;doby bloudila městem, vyhýbala se&nbsp;kohoutím perům četníků a&nbsp;pohledům kolemjdoucích, které jí&nbsp;bez výjimky připadaly podezíravé. Svou situaci zvažovala ze&nbsp;všech stran. Z&nbsp;jedné jí&nbsp;připadala zoufalá, z&nbsp;druhé neřešitelná a&nbsp;ze všech bezvýchodná. Nad městem stejně jako v&nbsp;Mariině nitru zvolna houstla tma. Její soukromou tmu ale nerozptýlily ani plynové pouliční lampy, které rozžínali lampáři, připomínající jí&nbsp;svými bambusovými pruty rybáře.</span></p>
          <p class="chunk" data-nb-ref-number="26" data-nb-words="88" data-nb-chars="554"><span class="idea" data-nb-ref-number="26" id="idea26" data-nb-words="88" data-nb-chars="554">Dlažba ze&nbsp;žulových kostek vedla dívku kolem kostela svatého Salvátora přes Křižovnické náměstí a&nbsp;k&nbsp;mostu. Měla ho&nbsp;tak ráda. Milovala starý kamenný most a&nbsp;ve dnech, kdy mívala volno, s&nbsp;ním často chodívala rozmlouvat. Šeptala mu&nbsp;svá trochu zmatená přání, hledala v&nbsp;kalendářích přečtená slova a&nbsp;sešívala je&nbsp;hrubými stehy naivity, aby dokázala vyslovit svou touhu po&nbsp;životě někde jinde nebo jindy. Nejtišeji pak mluvila o&nbsp;něčem neznámém, co&nbsp;jednoho dne vytryskne z&nbsp;ní samé jako ohňostroj. Ale bylo to&nbsp;všechno její hluboké tajemství. Jejich hluboké tajemství.</span></p>
          <p class="chunk" data-nb-ref-number="27" data-nb-words="11" data-nb-chars="61"><span class="idea" data-nb-ref-number="27" id="idea27" data-nb-words="11" data-nb-chars="61">Od&nbsp;řeky zavanul vlhký chlad a&nbsp;Marie se&nbsp;mírně roztřásla zimou.</span></p>
        </section>
        <section>
          <p class="chunk" data-nb-ref-number="28" data-nb-words="48" data-nb-chars="325"><span class="idea" data-nb-ref-number="28" id="idea28" data-nb-words="48" data-nb-chars="325">Petr stál uprostřed mostu jako jedenatřicátá socha. Intuice se&nbsp;otočila na&nbsp;kramfleku a&nbsp;nechala ho&nbsp;napospas bezradnosti. Chlapsky malomyslně a&nbsp;sebelítostně přemýšlel nad svým údělem. Hlas mostu se&nbsp;mu&nbsp;zdál nečitelný, nemohl kameni nahmatat pulz, a&nbsp;tak si&nbsp;jím připadal zrazený. Přehodil si&nbsp;přes ramena vyšisovaný župan vzpomínek:</span></p>
          <p class="chunk" data-nb-ref-number="29" data-nb-words="157" data-nb-chars="950"><span class="idea" data-nb-ref-number="29" id="idea29" data-nb-words="157" data-nb-chars="950">„Péťo! Petříku!“ volá maminka. On&nbsp;se&nbsp;zastaví. Utichnou kroky v&nbsp;písku. Utichnou s&nbsp;nepatrným zpožděním. Otáčí se&nbsp;ke&nbsp;dveřím domu. V&nbsp;otevřených dveřích nad dvěma schody stojí matka, usmívá se&nbsp;a&nbsp;drží něco v&nbsp;ruce. „Svačina!“ Drží v&nbsp;ruce sáček. V&nbsp;sáčku je, jako vždy, chleba s&nbsp;máslem. Dva chleby spojené máslem. Nerozlučně. Až&nbsp;do&nbsp;svého konce na&nbsp;začátku velké přestávky. Přestávka. A&nbsp;jablko. Jablko je&nbsp;solitér a&nbsp;netiskne se&nbsp;k&nbsp;nikomu. Vedle usměvavé matky stojí kokršpaněl. Kokršpaněl se&nbsp;jmenuje Bony. Bony kdysi Petra pokousal, ale pokousal ho&nbsp;nerad. Péťa se&nbsp;rozbíhá po&nbsp;cestě zpět k&nbsp;domu. K&nbsp;domu, v&nbsp;jehož otevřených dveřích nad dvěma schody stojí maminka. Stojí ve&nbsp;dveřích. Písečné zvuky s&nbsp;ním ve&nbsp;chvilce srovnají krok. V&nbsp;koruně smuteční vrby to&nbsp;šustí. Šustí tam nečitelný strach. Péťa se&nbsp;tam nepodívá. Maminka se&nbsp;usmívá a&nbsp;napřahuje ruku s&nbsp;bílým papírovým sáčkem. Ruka je&nbsp;dlouhá. Předlouhá. Nebe je&nbsp;nebývale vysoké a… vzdušné. Nebývale? Vlastně právě bývale.</span></p>
          <p class="chunk" data-nb-ref-number="30" data-nb-words="22" data-nb-chars="131"><span class="idea" data-nb-ref-number="30" id="idea30" data-nb-words="22" data-nb-chars="131">„Jednou někde zapomeneš hlavu,“ říká s&nbsp;úsměvem žena ve&nbsp;dveřích nad dvěma schody. Všechno se&nbsp;zamlží, jako když někdo dýchne na&nbsp;sklo.</span></p>
          <p class="chunk" data-nb-ref-number="31" data-nb-words="61" data-nb-chars="397"><span class="idea" data-nb-ref-number="31" id="idea31" data-nb-words="61" data-nb-chars="397">Petr, stojící uprostřed mostu, zastavil vzpomínku a&nbsp;vyňal z&nbsp;ní trochu křečovité ponaučení, celé ještě od&nbsp;krve. Ta&nbsp;absurdní předpověď maminky se&nbsp;vyplnila, to&nbsp;úsměvné zaklínadlo našlo naplnění, ten okřídlený bonmot se&nbsp;stal skutečností. Někde ztratil hlavu. Uprostřed svého života a&nbsp;mostu se&nbsp;zastavil bezhlavý rytíř. Nebo spíš jen bezhlavý. A&nbsp;ani ta&nbsp;nejdelší ruka s&nbsp;papírovým sáčkem k&nbsp;němu nedosáhne.</span></p>
          <p class="chunk" data-nb-ref-number="32" data-nb-words="12" data-nb-chars="69"><span class="idea" data-nb-ref-number="32" id="idea32" data-nb-words="12" data-nb-chars="69">Petr se&nbsp;opatrně nahnul přes kamenné zábradlí mostu a&nbsp;pohlédl do&nbsp;řeky.</span></p>
        </section>
        <section>
          <p class="chunk" data-nb-ref-number="33" data-nb-words="72" data-nb-chars="453"><span class="idea" data-nb-ref-number="33" id="idea33" data-nb-words="72" data-nb-chars="453">Marie prošla Staroměstskou věží pod freskou s&nbsp;ledňáčky, kteří tu&nbsp;prozpěvují o&nbsp;nevyzpytatelné lásce mezi králem a&nbsp;lazebnicí. Ten příběh neznala. Nevěděla ani, že&nbsp;kdysi byla brána po&nbsp;deset let ozdobená uťatými hlavami českých pánu. Ledňáčci a&nbsp;mouchy kolem tlejících hlav&nbsp;– <em>Čechy krásné, Čechy mé</em>… Neznala a&nbsp;nevěděla mnoho věcí. Ze&nbsp;všech těch nevědění dnes jedno předstihlo ostatní. Nevěděla, co&nbsp;má&nbsp;dělat. A&nbsp;čím déle to&nbsp;nevěděla, tím to&nbsp;nevěděla urputněji.</span></p>
          <p class="chunk" data-nb-ref-number="34" data-nb-words="159" data-nb-chars="990"><span class="idea" data-nb-ref-number="34" id="idea34" data-nb-words="159" data-nb-chars="990">Chodců na&nbsp;mostě ubývalo. Partie dne byla u&nbsp;konce a&nbsp;na šachovnici zbylo jen několik posledních figur. Muž s&nbsp;dýmkou, hledící na&nbsp;Střelecký ostrov osvětlený lampiony, odkud se&nbsp;ozývala tlumená hudba v&nbsp;třídobém taktu; voják objímající dívku, oba jako v&nbsp;transu hlavy spojené v&nbsp;jedinou; stará žena o&nbsp;berlích, táhnoucí za&nbsp;sebou nohy jako nepoddajnou vlečku. Když míjela Marii, napřáhla k&nbsp;ní navyklým pohybem ruku pokroucenou artrózou. Pak se&nbsp;teprve zadívala na&nbsp;dívčin roztržený rukáv, na&nbsp;domácí ošlapané střevíce a&nbsp;do angorských očí. Žebračka se&nbsp;usmála a&nbsp;ruka podobná kořenu mandragory sjela zpět dolů k&nbsp;berli. Marie nemohla odtrhnout oči od&nbsp;její pergamenové tváře. Byla jí&nbsp;povědomá, byl to&nbsp;důvěrně známý obličej. A&nbsp;pak ji&nbsp;poznala. Byla to&nbsp;její vlastní tvář proměněná roky, zjizvená zklamáním a&nbsp;zvětralá trpkostí. Do&nbsp;nechtěného zrcadla dopadly dvě kapky jako na&nbsp;hladinu vody a&nbsp;obraz vlastního stáří se&nbsp;rozložil v&nbsp;rozšiřujících se&nbsp;kruzích. Stařena se&nbsp;dala do&nbsp;pohybu, který byl spíše hmyzí než lidský.</span></p>
          <p class="chunk" data-nb-ref-number="35" data-nb-words="12" data-nb-chars="71"><span class="idea" data-nb-ref-number="35" id="idea35" data-nb-words="12" data-nb-chars="71">Marie se&nbsp;opatrně nahnula přes kamennou obrubu mostu a&nbsp;pohlédla do&nbsp;řeky.</span></p>
        </section>
        <section>
          <p class="chunk" data-nb-ref-number="36" data-nb-words="100" data-nb-chars="623"><span class="idea" data-nb-ref-number="36" id="idea36" data-nb-words="100" data-nb-chars="623">Petr poprvé ve&nbsp;svém životě (byl tak krátký a&nbsp;dlouhý) zatoužil po&nbsp;konci. Zatoužil po&nbsp;hluboké vodě, jejíž hladina se&nbsp;za&nbsp;ním zatáhne jako sametová opona za&nbsp;ne&nbsp;zrovna vydařeným představením. Potlesk bude znít podobně, jako když dlážděnou chodbu přeběhne astmatik s&nbsp;mokrýma bosýma nohama. A&nbsp;po něm ještě jeden, trochu nemocnější… Žádné klanění, květiny až&nbsp;později. Asi tak za&nbsp;týden. I&nbsp;s&nbsp;věncem od&nbsp;bývalých kolegů. Podvědomý pud sebezáchovy Petrovi nabízel v&nbsp;rychlém sledu různá „pro tohle přece stojí za&nbsp;to&nbsp;žít!?“. Ale všechna trumfová esa padala k&nbsp;jeho nohám jako karty z&nbsp;rukávů začínajícího falešného hráče. Vlastně končícího.</span></p>
          <p class="chunk" data-nb-ref-number="37" data-nb-words="79" data-nb-chars="473"><span class="idea" data-nb-ref-number="37" id="idea37" data-nb-words="79" data-nb-chars="473">Petr byl typ muže, který než zapálí dům, důkladně v&nbsp;něm uklidí, zalije bramboříky a&nbsp;nakrmí rybičky. Takže si&nbsp;ze&nbsp;všeho nejdřív zul boty a&nbsp;postavil je&nbsp;do&nbsp;zákrytu vedle sebe. Vypadalo to, jako by&nbsp;vedle něj stál na&nbsp;stráži neviditelný muž. Pak vylezl na&nbsp;kamenné zábradlí mostu. V&nbsp;ponožkách si&nbsp;ale najednou připadal jako hrdina pornografického filmu ze&nbsp;sedmdesátých let, a&nbsp;tak si&nbsp;zase sedl a&nbsp;začal si&nbsp;je&nbsp;stahovat. Bosý utopenec mu&nbsp;připadal mnohem autentičtější a&nbsp;politováníhodný.</span></p>
          <p class="chunk" data-nb-ref-number="38" data-nb-words="4" data-nb-chars="23"><span class="idea" data-nb-ref-number="38" id="idea38" data-nb-words="4" data-nb-chars="23">Petr se&nbsp;rozhodl skočit.</span></p>
        </section>
        <section>
          <p class="chunk" data-nb-ref-number="39" data-nb-words="94" data-nb-chars="560"><span class="idea" data-nb-ref-number="39" id="idea39" data-nb-words="94" data-nb-chars="560">Marie stála uprostřed mostu a&nbsp;v&nbsp;její hlavě přeskakovala jehla na&nbsp;gramodesce s&nbsp;písní <em>Nevím, co&nbsp;mám dělat</em>. (Nevím co&nbsp;mám dělat. Nevím co&nbsp;mám dělat…) Domů se&nbsp;vrátit nemůže. Táta by&nbsp;ji&nbsp;přerazil a&nbsp;nemocnou maminku by&nbsp;to&nbsp;snad zabilo. U&nbsp;Pittermannů se&nbsp;objevit také nemůže. Tam jistě čekají, aby ji&nbsp;přede všemi lidmi z&nbsp;ulice odvedli na&nbsp;četnickou stanici. Kam jít, když v&nbsp;celé Praze vůbec nikoho nezná? „Ježíšimaria, oni to&nbsp;našim napíšou! Ne, hůř&nbsp;– přijedou tam četníci a&nbsp;budou mě&nbsp;hledat!“ šeptala překotně pískovcovému zpovědníku a&nbsp;začínala propadat čirému zoufalství.</span></p>
          <p class="chunk" data-nb-ref-number="40" data-nb-words="58" data-nb-chars="348"><span class="idea" data-nb-ref-number="40" id="idea40" data-nb-words="58" data-nb-chars="348">Rozhlédla se&nbsp;kolem a&nbsp;zjistila, že&nbsp;je&nbsp;na&nbsp;mostě sama. Kuřák nehleděl k&nbsp;nyní už&nbsp;ztichlému a&nbsp;temnému ostrovu, voják a&nbsp;jeho dívka nebyli v&nbsp;objetí, chromá žebračka odtáhla břemeno svých mrtvých nohou někam na&nbsp;břeh. Všichni byli pryč, jinde, nebyli… Most se&nbsp;tvářil netečně. Jako nějaká stavba spojující dva břehy. Voda pod ním odnášela nevratné kusy noci.</span></p>
          <p class="chunk" data-nb-ref-number="41" data-nb-words="4" data-nb-chars="25"><span class="idea" data-nb-ref-number="41" id="idea41" data-nb-words="4" data-nb-chars="25">Marie se&nbsp;rozhodla skočit.</span></p>
        </section>
        <section>
          <p class="chunk" data-nb-ref-number="42" data-nb-words="61" data-nb-chars="374"><span class="idea" data-nb-ref-number="42" id="idea42" data-nb-words="61" data-nb-chars="374">Bosý Petr, připravený ke&nbsp;skoku, pocítil náhle závan něčeho, co&nbsp;nedokázal vstřebat ani pojmenovat. Jako když začátkem dubna vyjdete na&nbsp;ulici a&nbsp;ve vzduchu rozeznáte tenkou, téměř nepatrnou vůni. Vůni jara, které ani nestojí ve&nbsp;dveřích, ale někde za&nbsp;nimi. Které je&nbsp;zatím pouze pocit. Které vlastně není. Byl to&nbsp;jen závan, co&nbsp;teď Petr vnímal, a&nbsp;přece byl rozhodující. Zpozorněl.</span></p>
          <p class="chunk" data-nb-ref-number="43" data-nb-words="50" data-nb-chars="306"><span class="idea" data-nb-ref-number="43" id="idea43" data-nb-words="50" data-nb-chars="306">A&nbsp;najednou Praha zhasla. Ne&nbsp;úplně, jak si&nbsp;po&nbsp;chvilce všiml, ale bylo to&nbsp;stejně neuvěřitelné. Na&nbsp;obou březích jen mdlá světýlka. Po&nbsp;obloze se&nbsp;rozstříkla stříbrnobílá záplava hvězd. Nikdy v&nbsp;životě jich tolik neviděl a&nbsp;tušil, že&nbsp;je&nbsp;uvidí už&nbsp;vždycky. Nastalo hluboké ticho. Ticho jiného času. Zapomenuté ticho.</span></p>
          <p class="chunk" data-nb-ref-number="44" data-nb-words="10" data-nb-chars="54"><span class="idea" data-nb-ref-number="44" id="idea44" data-nb-words="10" data-nb-chars="54">Petr dlouho stál na&nbsp;svém mostě, poslouchal a&nbsp;díval se.</span></p>
          <p class="chunk" data-nb-ref-number="45" data-nb-words="42" data-nb-chars="255"><span class="idea" data-nb-ref-number="45" id="idea45" data-nb-words="42" data-nb-chars="255">Když na&nbsp;východě začala blednout tma, oblékl si&nbsp;ponožky, obul boty a&nbsp;vydal se&nbsp;rovnoměrnou chůzí ke&nbsp;břehu. Proti němu kráčel rybář a&nbsp;zhášel lampy. A&nbsp;v&nbsp;tom pro město tak nepředstavitelném klidu se&nbsp;rozezněly desítky zvonů zvoucích Pražany na&nbsp;ranní bohoslužbu.</span></p>
        </section>
        <section>
          <p class="chunk" data-nb-ref-number="46" data-nb-words="49" data-nb-chars="313"><span class="idea" data-nb-ref-number="46" id="idea46" data-nb-words="49" data-nb-chars="313">Marie byla oslněna světly, která změnila noc v&nbsp;cosi jako den. Její záměr skočit se&nbsp;stal jen vzpomínkou na&nbsp;slabost. Stála a&nbsp;poslouchala tisíce zvláštních zvuků, divoký rytmus noci. Praha jí&nbsp;připadala krásná a&nbsp;děsivá jako lokomotiva. Marie byla trochu ohlušená a&nbsp;oslepená extází města proměněného před jejíma očima.</span></p>
          <p class="chunk" data-nb-ref-number="47" data-nb-words="40" data-nb-chars="243"><span class="idea" data-nb-ref-number="47" id="idea47" data-nb-words="40" data-nb-chars="243">Čekala dlouho a&nbsp;pak už&nbsp;věděla, že&nbsp;je&nbsp;provždy součástí téhle přítomnosti. Pohladila jeden z&nbsp;kamenných kvádrů. Cosi jako den se&nbsp;zvolna měnilo v&nbsp;opravdový. Marii nahlas zakručelo v&nbsp;břiše. „Mám hlad,“ řekla vesele mostu a&nbsp;vykročila rázně ke&nbsp;břehu.</span></p>
          <p class="chunk" data-nb-ref-number="48" data-nb-words="17" data-nb-chars="128"><span class="idea" data-nb-ref-number="48" id="idea48" data-nb-words="17" data-nb-chars="128">Taxíky podobné pestrobarevným ještěrkám odvážely do&nbsp;postelí pozdní opilce. Město hučelo, páchlo a&nbsp;blikalo jako obří orchestrion.</span></p>
        </section>
        <section>
          <p class="chunk" data-nb-ref-number="49" data-nb-words="41" data-nb-chars="295"><span class="idea" data-nb-ref-number="49" id="idea49" data-nb-words="41" data-nb-chars="295">Most osiřel. Za&nbsp;pár hodin ho&nbsp;opanuje sebranka amatérských fotografů, malířů, hudebníků a&nbsp;profesionálních zlodějů. A&nbsp;pak ho&nbsp;zalehne dav cizokrajných návštěvníků. Most bude atrakcí, stane se&nbsp;gotickou příšerou Lochness, která na&nbsp;svém hřbetě s&nbsp;trpělivostí starého bernardýna vozí tisíce návštěvníků.</span></p>
          <p class="chunk" data-nb-ref-number="50" data-nb-words="96" data-nb-chars="620"><span class="idea" data-nb-ref-number="50" id="idea50" data-nb-words="96" data-nb-chars="620">Vzpomínám si, jak jednou v&nbsp;mrazivém zimním odpoledni několik párů profesionálních tanečníků při hudbě z&nbsp;přenosného magnetofonu tančilo na&nbsp;mostě tango. Byl to&nbsp;zájezd Portugalců, kteří sem dorazili na&nbsp;soutěž v&nbsp;tanci, tuším. A&nbsp;k&nbsp;těm roztančeným Portugalcům na&nbsp;zasněženém mostě se&nbsp;přidávali další tancechtiví lidé. I&nbsp;my přiopilí na&nbsp;cestě do&nbsp;další hospody jsme se&nbsp;přidali a&nbsp;portugalské tanečnice nás vedly se&nbsp;smíchem, ale dokonale. A&nbsp;portugalští tanečníci roztáčeli zas kolemjdoucí dívky a&nbsp;ženské, ale stále se&nbsp;stejnou grácií. Brzy tančilo na&nbsp;mostě tolik lidí jako v&nbsp;ruském budovatelském filmu nebo jako v&nbsp;americkém muzikálu.</span></p>
          <p class="chunk" data-nb-ref-number="51" data-nb-words="43" data-nb-chars="260"><span class="idea" data-nb-ref-number="51" id="idea51" data-nb-words="43" data-nb-chars="260">Potom hudba dohrála a&nbsp;tanečníci se&nbsp;rozcházeli na&nbsp;různé břehy. A&nbsp;večer někteří odletěli letadly a&nbsp;jiní odjeli autobusy do&nbsp;různých zemí nebo seděli po&nbsp;hospodách jako my. A&nbsp;někteří seděli úplně sami za&nbsp;zamčenými dveřmi. Ale všichni pořád tak trochu tančili tango.</span></p>
          <p class="chunk" data-nb-ref-number="52" data-nb-words="14" data-nb-chars="83"><span class="idea" data-nb-ref-number="52" id="idea52" data-nb-words="14" data-nb-chars="83">A&nbsp;Vltava protékala mezi pilíři starého mostu, jako by&nbsp;to&nbsp;byly prsty kamenného obra.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./vana_s_vyhledem_017.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>